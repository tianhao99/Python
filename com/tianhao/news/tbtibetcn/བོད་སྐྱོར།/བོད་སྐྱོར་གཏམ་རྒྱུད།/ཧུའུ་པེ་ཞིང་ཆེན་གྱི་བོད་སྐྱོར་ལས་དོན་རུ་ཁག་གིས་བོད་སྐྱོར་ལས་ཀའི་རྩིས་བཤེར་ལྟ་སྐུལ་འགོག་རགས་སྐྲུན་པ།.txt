ཧུའུ་པེ་ཞིང་ཆེན་གྱི་བོད་སྐྱོར་ལས་དོན་རུ་ཁག་གིས་བོད་སྐྱོར་ལས་ཀའི་རྩིས་བཤེར་ལྟ་སྐུལ་འགོག་རགས་སྐྲུན་པ།
ཉེ་དུས། ཧུའུ་པེ་ཞིང་ཆེན་གྱིས་བོད་སྐྱོར་ལས་བྱེད་པ་ཁག་བརྒྱད་པའི་ཤེས་ལྡན་མི་སྣའི་ཚོགས་འདུ་འཚོགས་ནས་རྒྱ་ཆེའི་བོད་སྐྱོར་ལས་བྱེད་པ་ཚོར་ལྷོ་ཁ་གྲོང་ཁྱེར་གྱི་དོན་དངོས་ལ་གཞི་ཚུགས་པ་དང་བོད་སྐྱོར་ལས་ཀའི་ཁྱད་ཆོས་ལ་གཞིགས་ཏེ་བོད་སྐྱོར་ལས་ཀའི་རྩིས་བཤེར་ལྟ་སྐུལ་འགོག་རགས་ཧུར་ཐག་བསྐྲུན་ཏེ་རྩིས་བཤེར་གྱི་ཁ་གཏད་བོད་སྐྱོར་ལས་ཀའི་འགན་ནུས་འདོན་སྤེལ་གང་ལེགས་ཀྱིས་ཀུལ་གསལ་བོད་སྐྱོར་དང་། སྤྱོད་གཙང་བོད་སྐྱོར། བདེ་འཇགས་བོད་སྐྱོར་བཅས་བྱེད་དགོས་པའི་བླང་བྱ་བཏོན་ཡོད།
          ཚོགས་འདུའི་ཐོག་རུ་མི་ཡོངས་ཀྱིས་རང་རྟོགས་ངང་རྩིས་བཤེར་ལྟ་སྐུལ་གྱི་བསམ་བློའི་འགོག་རགས་ཧུར་ཐག་གཏོད་དགོས་ཤིང་། བོད་སྐྱོར་ལས་བྱེད་ཤེས་ལྡན་པ་ཡོངས་ཀྱིས་རྩིས་བཤེར་གྱི་ཁྲིམས་གཏན་འཁེལ་བའི་འགན་འཁྲི་ཤེས་རྟོགས་ཡང་དག་བྱས་ཏེ་རྒྱུན་རྣམ་གསར་པ་དང་འཚམ་པ་དང་། བསམ་ཚུལ་གསར་པ་ལེགས་སྒྲིག བསམ་བློ་གསར་པ་འཕེལ་བ་བཅས་བྱས་ཏེ་རང་རྟོགས་ངང་རྩིས་བཤེར་ལྟ་སྐུལ་དང་ལེན་བྱེད་པའི་བསམ་བློའི་འགོག་རགས་སྔར་བས་བརྟན་པོ་བསྐྲུན་ཐོག་ལྟ་སྐུལ་སྣ་ཚོགས་འོག་འཚོ་བ་སྐྱེལ་བ་དང་ལས་ཀ་བྱེད་པའི་གོམས་གཤིས་བཟང་པོ་འཇགས་པ་བྱས་ཏེ་རྩིས་བཤེར་གྱི་ཁྱབ་ཁོངས་ཚང་མར་ཁྱབ་པའི་མ་དངུལ་གྱི་འགོག་རགས་ཧུར་ཐག་བསྐྲུན་དགོས། “བདེ་འཇགས་དང་ལས་ཕྱོད”ལ་དམ་པོར་དམིགས་ནས་རྩིས་བཤེར་སྡེ་ཚན་གྱིས་བོད་སྐྱོར་མ་དངུལ་ལ་རྩིས་བཤེར་བྱ་ཤུགས་ཆེ་རུ་གཏོང་བ་དང་ནམ་རྒྱུན་ནས་བོད་སྐྱོར་ལས་ཀར་རྩིས་བཤེར་བྱེད་ཤུགས་ཆེ་རུ་བཏང་སྟེ་འཆར་གཞིའི་མ་དངུལ་དང་འཆར་གཞི་ཕུད་རག་ཐབས་བྱས་པའི་མ་དངུལ་ཚང་མ་རྩིས་བཤེར་ལྟ་སྐུལ་ནང་བཅུག་སྟེ་ནུས་ཤུགས་ཡོད་རྒུས་རྩིས་བཤེར་གྱི་ཁྱབ་ཁོངས་ཚང་མར་ཁྱབ་པའི་མ་དངུལ་གྱི་འགོག་རགས་ཧུར་ཐག་གཏོད་དེ་ལྟ་སྐུལ་བྱ་ཡུལ་མི་ལུས་པ་དང་རྟག་ཏུ་རྩིས་བཤེར་གྱི་ཞབས་འདེགས་ཞུ་ཡུལ་དུ་གནས་ཐུབ་པ་བྱས་ཏེ་ཚད་གཞི་མཐོ་ཤོས་ཀྱི་སྒོ་ནས་ལྐོག་ཟ་ཧམ་བཟུང་དང་གྱོང་གུན་ཆུད་ཟོས་སོགས་ཁྲིམས་འགལ་སྒྲིག་འགལ་གྱི་གནད་དོན་ཐོན་རྒྱུར་དོགས་ཟོན་བྱེད་དགོས། རྩིས་བཤེར་གྱི་བརྒྱུད་རིམ་ཧྲིལ་པོར་རྗེས་འདེད་བྱེད་པའི་རྣམ་གྲངས་ཀྱི་འགོག་རགས་བསྐྲུན་དགོས། བོད་ཀྱི་རྣམ་གྲངས་ཀྱི་ཁྱད་ཆོས་ལ་དམིགས་ནས་རྩིས་བཤེར་ཇུས་གཞི་དང་ཞིབ་ཕྲའི་བརྒྱུད་རིམ་ཞིབ་བཟོ་ཏན་ཏིག་བྱེད་དགོས། སྔ་སྣུར་དུ་དེའི་ནང་ཞུགས་པ་དང་། ལས་དོན་སྤེལ་བའི་ཁྲོད་རྩིས་བཤེར་བྱེད་པ། བརྒྱུད་རིམ་ཧྲིལ་པོར་རྗེས་འདེད་སོགས་རྣམ་པ་སྣ་ཚོགས་བརྒྱུད་འགོག་ཟོན་ལ་དམིགས་པ་དང་ཚད་ལྡན་ལ་ཤུགས་སྣོན་བརྒྱབ་ནས་བོད་སྐྱོར་རྣམ་གྲངས་ཀྱི་ལྷུ་ཚིག་ཧྲིལ་པོ་དང་བརྒྱུད་རིམ་ཧྲིལ་པོར་ལྟ་སྐུལ་བྱེད་ཤུགས་ཆེ་རུ་བཏང་སྟེ་རྩིས་བཤེར་ལྟ་སྐུལ་བརྒྱུད“སྤགས་གོང”ལས་གྲྭ་དང་དོན་དངོས་དང་མི་འཚམ་པའི་རྣམ་པ་ཙམ་གྱི་ལས་གྲྭ། “འདྲ་ཆགས”ལས་གྲྭ་བཅས་བཅས་གཏན་འགོག་མཐའ་གཅིག་ཏུ་བྱས་ནས་ཧུའུ་པེའི་བོད་སྐྱོར་རྣམ་གྲངས་ཚང་མ་སྤུས་ལེགས་ལས་གྲྭ་དང་། སྤྱོད་གཙང་ལས་གྲྭ མི་དམངས་བློ་ཡིད་ཚིམས་པའི་ལས་གྲྭ་བཅས་ལ་འགྱུར་བ་བྱེད་དགོས་པའི་བླང་བྱ་བཏོན་པ་རེད།