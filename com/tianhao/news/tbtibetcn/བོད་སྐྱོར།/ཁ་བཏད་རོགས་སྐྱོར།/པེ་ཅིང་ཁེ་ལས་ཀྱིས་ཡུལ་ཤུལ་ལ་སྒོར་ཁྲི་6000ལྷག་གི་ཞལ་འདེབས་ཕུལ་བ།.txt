པེ་ཅིང་ཁེ་ལས་ཀྱིས་ཡུལ་ཤུལ་ལ་སྒོར་ཁྲི་6000ལྷག་གི་ཞལ་འདེབས་ཕུལ་བ།
ཟླ9པའི་ཚེས་26ཉིན་ཀྲུང་ཀོན་སྡེ་བའི་ཁེ་ལས་ཀྱི་ཞལ་འདེབས་ཕུལ་བའི་མཛད་སྒོ་དང་ཅིན་ཡུས་དབུལ་སྐྱོར་མཐུན་སྦྱོར་ལས་དོན་གྱི་བཞུགས་མོལ་ཚོགས་འདུ་ཡུལ་ཤུལ་བོད་རིགས་རང་སྐྱོང་ཁུལ་དུ་བསྡུས།
          ཞལ་འདེབས་འབུལ་བའི་མཛད་སྒོའི་སྟེང་། པེ་ཅིང་ཞིན་ཏུང་ཧྥང་སློབ་གསོ་ཚན་རྩལ་ཚོགས་པ་ཚད་ཡོད་ཀུང་སི་དང་། ཝང་དབྱི་ཡིའུ་ཏའོ་ཆ་འཕྲིན་ལག་རྩལ་ཚད་ཡོད་ཀུང་སི། ཞའོ་སྨི་ཚོགས་པ། པེ་ཅིང་སི་རུའེ་ཏེ་སྨན་བཅོས་ཡོ་བྱད་ཚད་ཡོད་ཀུང་སི་སོགས་ཁེ་ལས10ཡིས་སྒོར་ཁྲི6000ལྷག་ཙམ་གྱི་དྲ་རྒྱའི་སློབ་ཚན་དང་། གློག་ཀླད། འབྲེལ་ཡོད་མཉེན་ཆས་དང་མཁྲེགས་ཆས་མ་ལག དབུགས་གཏོང་ལེན་འཕྲུལ་ཆས། ས་གཤིས་གནོད་འཚེ་ལྟ་ཞིབ་ཚད་ལེན་དང་ཉེན་ཟོན་ཉེན་བརྡའི་ཞབས་ཞུའི་ལས་སྟེགས། མ་དངུལ་སོགས་ཀྱི་ཞལ་འདེབས་ཕུལ། ཀྲུང་ཀོན་སྡེ་བའི་ཀྲུང་ལུགས་གསོ་རིག་སྒུལ་བདེའི་སྨན་བཅོས་ལག་རྩལ་གསར་གཏོད་ཞིབ་འཇུག་ཁང་དང་ཡུལ་ཤུལ་ཁུལ་འཕྲོད་བསྟེན་བདེ་ཐང་ཨུ་ལྷན་གྱིས་ཚོགས་ཆུང་བགོས་ནས་་སྨན་བཅོས་ཚན་རྩལ་གྲུབ་འབྲས་གཞན་སྒྱུར་རྣམ་གྲངས་ཀྱི་མཉམ་ལས་གྲོས་མཐུན་ལ་མིང་རྟགས་བཀོད་པ་དང་། ཁེ་ལས་སོ་སོས་ཡུལ་ཤུལ་ཁུལ་གྱི་སློབ་གསོ་དང་། སྨན་བཅོས། འཕྲལ་སྡོམ་དོ་དམ་སོགས་ཁྱབ་ཁོངས་ཀྱི་འཕེལ་རྒྱས་དགོས་མཁོ་དང་ཡུལ་ཤུལ་ཁུལ་གྱི་འབྲེལ་ཡོད་སྡེ་ཁག་བར་སྤེལ་རེས་འབྲེལ་མཐུད་བྱས་པ་རེད། །