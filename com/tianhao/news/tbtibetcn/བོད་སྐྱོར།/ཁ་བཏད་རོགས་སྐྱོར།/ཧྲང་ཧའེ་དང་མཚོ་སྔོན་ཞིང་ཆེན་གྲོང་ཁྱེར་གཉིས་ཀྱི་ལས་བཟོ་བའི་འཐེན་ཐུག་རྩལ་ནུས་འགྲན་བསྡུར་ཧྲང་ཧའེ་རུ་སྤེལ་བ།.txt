ཧྲང་ཧའེ་དང་མཚོ་སྔོན་ཞིང་ཆེན་གྲོང་ཁྱེར་གཉིས་ཀྱི་ལས་བཟོ་བའི་འཐེན་ཐུག་རྩལ་ནུས་འགྲན་བསྡུར་ཧྲང་ཧའེ་རུ་སྤེལ་བ།
ཟླ12པའི་ཚེས6ཉིན།  ཧྲང་ཧའེ་གྲོང་ཁྱེར་སྤྱི་ཁྱབ་བཟོ་ཚོགས་དང་མཚོ་སྔོན་ཞིང་ཆེན་སྤྱི་ཁྱབ་བཟོ་ཚོགས་ཀྱིས་མཉམ་དུ་གཙོ་སྒྲུབ་པའི་བྱས་པའི“འཐེན་ཐུག་གི་དྲི་ཞིམ་ཕྱོགས་བཞིར་ཁྱབ་སྟེ་ཐུན་མོང་གིས་འབྱོར་འབྲིང་སྤྱི་ཚོགས་བསྐྲུན”ཞེས་པའི་འགྲན་བསྡུར་ཧྲང་ཧའེ་རུ་སྤེལ་བ་རེད།  ཀྲུང་ཧྭའི་རྒྱལ་ཡོངས་ཀྱི་སྤྱི་ཁྱབ་བཟོ་ཚོགས་ཀྱི་ཀྲུའུ་ཞི་གཞོན་པ་དང་ཧྲུའུ་ཅི་ཁྲུའུ་ཡི་ཧྲུའུ་ཅི།   ཏང་ཙུའུ་ཚོགས་མི་ཡན་ཅིན་ཧྭ།  མཚོ་སྔོན་ཞིང་ཆེན་ཏང་ཨུའི་རྒྱུན་ལས།  ཞིང་ཆེན་སྤྱི་ཁྱབ་བཟོ་ཚོགས་ཀྱི་ཀྲུའུ་ཞི།  ཀྲུང་ཧྭའི་རྒྱལ་ཡོངས་སྤྱི་ཁྱབ་བཟོ་ཚོགས་ཀྱི་ཀྲུའུ་ཞི་གཞོན་པ（གཅིག་ལྕོགས）མ་ཅི་ཞའོ།  ཧྲང་ཧའེ་གྲོང་ཁྱེར་དམངས་འཐུས་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རིན་གཞོན་པ།  གྲོང་ཁྱེར་སྤྱི་ཁྱབ་བཟོ་ཚོགས་ཀྱི་ཀྲུའ་ཞི་མུའུ་ཧྥུའུ་ཁྲིན་བཅས་ཚོགས་འདུ་ཞུགས་པ་རེད།
          ཉེ་བའི་ལོ30རིང་གི་འཕེལ་རྒྱས་ལ་བསྟེན་ནས་མཚོ་སྔོན་གྱི་འཐེན་ཐུག་ནི་དམངས་ཚོགས་དབུལ་ཐར་བྱུང་སྟེ“ཕྱུག་འགྱུར་གྱི་ལམ་དུ་བསྐྱོད་པར”སྣེ་ཁྲིད་དང་།  སྤྱི་ཚོགས་བརྟན་འཇགས་ཀྱི“འཆམ་མཐུན”ལ་སྐུལ་འདེད་དང་།  མི་རིགས་མཐུན་སྒྲིལ་ཡར་ཐོན་གྱི“བདེ་སྐྱིད”ལ་སྐུལ་སྤེལ་གཏོང་བ།  འཚོ་བའི་སྤུས་ཚད་མཐོར་འདེགས་སུ་གཏོང་བའི“འབྱོར་འབྲིང་སྤྱི་ཚོགས”བཅས་ཀྱི་མཛུབ་ཁྲིད་དུ་གྱུར་ཡོད།  ཧྲང་ཧའེ་དང་མཚོ་སྔོན་ཞིང་ཆེན་གཉིས་ཀྱི་སྤྱི་ཁྱབ་བཟོ་ཚོགས་ཀྱིས་ཐུན་མོང་ཐོག་འཐེན་ཐུག་གི་རྩལ་ནུས་འགྲན་བསྡུར་བྱས་པ་རེད། འབྲི་ཆུའི་ཟུར་གསུམ་ཁུལ་གྱི་མཚོ་སྔོན་གྱི་འཐེན་ཐུག་ལས་དོན་པར་སློབ་སྦྱོང་དང་མཉམ་མྱོང་བརྗེ་རེས།  མཐོང་རྒྱ་ཆེ་རུ་གཏོང་བ།  རྩལ་ནུས་ཆེ་རུ་གཏོང་བ།  ཉམས་འགྱུར་མངོན་པ་བཅས་ཀྱི་ལས་སྟེགས་བསྐྲུན་རྒྱུ་ནི་ཞིང་ཆེན་ལས་བརྒལ་བའི་རྩལ་ནུས་འགྲན་བསྡུར་བྱེད་པའི་ཚོད་ལྟ་ཞིག་ཀྱང་རེད། འཐེན་ཐུག་ལས་གཉེར་མི་སྣའི་ངལ་རྩོལ་གྱི་སྤྲོ་སེམས་འཕེལ་བ་དང་འཐེན་ཐུག་ཐོན་ལས་ཀྱི་རིམ་པ་མཐོ་རུ་གཏོང་བ་དང་རྒྱ་ཆེར་གཏོང་རྒྱུར་ཕན་ཐོགས་ཡོད་པ་རེད།
རྩོམ་སྒྲིག་པ། བདེ་སྒྲོལ།