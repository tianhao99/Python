༄༅།།བོད་ཀྱི་སྨན་རྩ་གྲགས་ཆེན་ཏེ་འོམ་བུ།
འོམ་བུ།
 རོ་ནུས།རོ་བསྐ་ལ་མངར།ཞུ་རྗེས་བསིལ།ནུས་པས་དུག་ཚད་རྙིང་པ་ལུས་ལ་ཞེན་ཅིང་བྱེར་བ་རྣམས་བསྡུ་ཞིང་གསོད།ཆུ་སེར་སྐེམ།ཁྲག་ཚད་སེལ།འཁྲུ་བ་གཅོད།ཁྱད་པར་སྨན་ཆེན་གྱི་དུག་དང་ཤ་དུག སྦྱར་དུག་བཅས་ལ་མཆོག
 འདྲ་དཔེ།འཁྲུངས་དཔེར།ཆུ་ཤིང་འོམ་བུ་ཞེས་བྱ་བ།ཆུ་ཀླུང་བྱེ་མའི་གྲམ་ལས་སྐྱེ།སྡོང་པོ་སྨུག་ལ་རིང་བ་སྟེ།མེ་ཏོག་དམར་སྨུག་ཕུང་པོར་འཁྲིགས།ལོ་མ་ཕྲ་སིག་སྔོ་བ་ཡིན།རོ་ནི་བསྐ་ལ་མངར་བ་སྟེ།རང་གི་ནུས་པས་དུག་ནད་སེལ།
 སྐྱེ་གནས་དང་ལས་སྣོན།ཆུ་རྒྱུད་དང་གྲམ་ཐང་།སྤང་ལ་སོགས་རླན་གཤེར་ཆེ་སར་སྐྱེ།སྨན་དུ་སྦྱར་བྱ་ནི་ལོ་མ་ཡིན་ཀྱང་ཕྱག་ལེན་དུ་ཟླ་བ་༥ནད་༧པར་ལོ་མ་ཡན་ཕྲན་གསར་པ།མེ་ཏོག་དང་བཅས་པ་རུང་བས་མཉམ་དུ་བཏུས་ནས་སྔོ་ཆོག་དམའ་ཕབ་སྐམ་གསེད་ལེགས་ཚགས་བྱ་བ་ཡིན།