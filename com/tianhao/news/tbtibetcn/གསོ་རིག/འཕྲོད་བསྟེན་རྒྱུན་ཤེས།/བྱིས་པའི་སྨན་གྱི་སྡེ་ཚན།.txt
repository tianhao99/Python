བྱིས་པའི་སྨན་གྱི་སྡེ་ཚན།
བློན་པོ་གསུམ་སྦྱོར།   བསིལ། བཟི་མེད།
ཕན་ནུས། ཕྲུ་གུར་ཚ་བ་བརྒྱབ་པ་དང་། གློ་བརྒྱབ་པ། སྐོམ་ཚད་བྱེད་པ། གློ་ཚད་དང་རིམས་ཚད་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་གསུམ་ནས་བཞི།
བློན་ཁྱུང་།   བསིལ། བཟི་ཅུང་ཡོད།
ཕན་ནུས། བྱིས་པའི་ཆམ་རིམས་དང་། གློ་ཚད། གཉན་ཚད་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་བློན་གསུམ་རིལ་བུ་གསུམ་དང་ཁྱུང་ལྔ་རིལ་བུ་གཉིས་མཉམ་དུ་གཏོང་རྒྱུ།
ཟིན་ཏིག་ཅུ་གང་བརྒྱད་པ།   བསིལ། བཟི་མེད།
ཕན་ནུས། ཕྲུ་གུར་ཆམ་པ་ཕོག་ནས་གློ་བརྒྱབ་པ་དང་། ཚ་བ་བརྒྱབ་པ། འཁུན་སྒྲ་བརྒྱབ་པ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་ཤོག་ཆག་ཕྱེད་ཀ་ནས་ཤོག་ཆག་གཅིག་བར་གཏོང་རྒྱུ།
གློ་ཚད་ཀུན་སེལ།  བསིལ་ཆེ། བཟི་ཅུང་ཡོད།
ཕན་ནུས། གཉན་ཚད་དང་གློ་ཚད་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ་ནས་བཞི།
བཟང་པོ་བཞི་པ། དྲོད། བཟི་མེད།
ཕན་ནུས། ཕོ་བ་ན་བ་དང་། ཟས་མི་འཇུ་བ།  ཁོག་པ་བཤལ་བ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག  ཐེངས་རེར་ཤོག་ཆག་ཕྱེད་ཀ་ནས་ཤོག་ཆག་གཅིག་བར།