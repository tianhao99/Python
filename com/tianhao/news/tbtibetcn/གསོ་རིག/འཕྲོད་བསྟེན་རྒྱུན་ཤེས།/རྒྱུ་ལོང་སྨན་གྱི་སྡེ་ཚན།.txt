རྒྱུ་ལོང་སྨན་གྱི་སྡེ་ཚན།
སྙ་ལོ་གསུམ་ཐང་།   བསིལ།  བཟི་མེད།
ཕན་ནུས།  རྒྱུ་ལོང་ལ་སོགས་པའི་སྣོད་ཀྱི་ཚད་པ་རྣམས་ལ་ཕན། 
གཏོང་ཐབས།  ཉིན་རེར་ཐེངས་གཅིག  ཐང་བསྐོལ་ནས་གཏོང་རྒྱུ།
ཨིཎ་ཌ་བཞི་ཐང་།   བསིལ།  བཟི་མེད།
ཕན་ནུས།  ཚད་འཁྲུ་བ།  རྒྱུ་ལོང་སྣོད་ཚད་སོགས་ལ་ཕན།
གཏོང་ཐབས།  ཉིན་རེར་ཐེངས་གཅིག་ནས་གཉིས་བར་ཐང་བསྐོལ་ནས་གཏོང་རྒྱུ།
མཁྲིས་ཕྱེ་བདུན་པ།   ཅུང་བསིལ།  བཟི་མེད།
ཕན་ནུས།  རྒྱུ་ལོང་ལ་གཉན་ཚད་ཞུགས་པ་དང་།  ཚ་འཁྲུ་གཅོད་པ་སོགས་ལ་ཕན།
གཏོང་ཐབས།  ཉིན་རེར་ཐེངས་གཅིག  ཐེངས་རེར་རིལ་བུ་བཞི་ནས་ལྔ།
དྭ་ཏྲེག་ཉེར་ལྔ།   བསིལ་ཆེ།  བཟི་མེད།
ཕན་ནུས།  དམར་བཤལ་དང་།  རྒྱུ་རིམས།  རྒྱུ་རྒན་སྨུག་པོ་ཐུར་དུ་བབས་པ།  རྒྱུ་མར་གཉན་ཚད་ཞུགས་པ།
ཁྲག་བཤལ་བ་སོགས་ལ་ཕན།
གཏོང་ཐབས།  ཉིན་རེར་ཐེངས་གཅིག  ཐེངས་རེར་རིལ་བུ་བཞི།
མྱང་འབྲས་ལྔ་པ།   བསིལ།  བཟི་མེད།
ཕན་ནུས།  ཕོ་ཚད་དང་།  རྒྱུ་ཚད་ཀྱི་ནད།  གཉན་རིམས་རྒྱུ་མར་བབས་པ།  རྒྱུ་གཟེར་གྱི་ནད།  ཁོག་པ་བཤལ་བ།
ཁྲག་བཤལ་བ།  བཤལ་ནད་ཐམས་ཅད་ལ་ཕན།
གཏོང་ཐབས།  ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་ཉི་ཤུ་ནས་སུམ་ཅུའི་བར།
འཕྲུལ་བྲག   བསིལ།  བཟི་མེད།
ཕན་ནུས།  རིམས་ཚད་མ་སྨིན་པའི་ནད་དང་མཆིན་ཚད་ཐུར་དུ་བབས་པ།  རྒྱུ་གཟེར་གྱི་ནད།
ཚ་འཁྲུའི་ནད་ལ་ཕན།
གཏོང་ཐབས།  ཉིན་རེར་ཐེངས་གཅིག་ནས་གཉིས་བར་ཐང་བསྐོལ་ནས་གཏོང་རྒྱུ།
བྲག་ཞུན་དགུ་པ།   ཅུང་བསིལ།  བཟི་མེད།
ཕན་ནུས།  ཕོ་ཚད་ཀྱི་ནད་དང་།  རྒྱུ་ཚད་ཀྱི་ནད།  མཁལ་ཚད་དང་།  ཕོ་མཚན་གྱི་ནད་ལྷག་པར་ཁོག་པ་ བཤལ་བ་དང་། 
ཁྲག་བཤལ་བ་སོགས་ལ་ཕན།
གཏོང་ཐབས།  ཉིན་རེར་ཐེངས་གཅིག་ནས་གཉིས་བར།  ཐེངས་རེར་རིལ་བུ་གསུམ།
བྲག་ཁྱུང་།   ཅུང་བསིལ།  བཟི་ཅུང་ཡོད།
ཕན་ནུས།  སྣོད་ཀྱི་ཁྲག་མཁྲིས་དང་།  ཕོ་ལོག་དང་།  གཉན་སྲིན་སོགས་རྒྱུ་མར་བབས་པ།  ཁོག་པ་བཤལ་བ།
ཁྲག་བཤལ་བ།  རྒྱུ་མར་གཟེར་ཡང་ཡང་གཏོང་བ།  རྒྱུ་ཚད་དང་།  རྒྱུ་གཟེར།  དམར་བཤལ་སོགས་ལ་ཕན།
གཏོང་ཐབས།  ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་བཞི།
མཁྲིས་ཕྱེ་ཉེར་ལྔ།   བསིལ།  བཟི་ཅུང་ཡོད།
ཕན་ནུས།  རྒྱུ་གཟེར་གྱི་ནད།  རྒྱུ་ལོང་གི་བརྩི་ཟད་གསོ་བ།  འཁྲུ་བའི་ཁ་མདོག་བསྒྱུར་བ།  ཚད་རིམས་ཀྱིས་ཁོག་པ་བཤལ་བ་སོགས་ལ་ཕན།
གཏོང་ཐབས།  ཉིན་རེར་ཐེངས་གཅིག  ཐེངས་རེར་རིལ་བུ་བཞི།
གསེར་ཁྱུང་།   བསིལ་དྲོད་སྙོམས།  བཟི་ཅུང་ཡོད།
ཕན་ནུས།  ཕོ་བ་ན་བ་དང་།  རྒྱུ་མ་གཟེར་བ།  ཟས་མི་འཇུ་བ།  ཁོག་པ་བཤལ་བ།  མཁྲིས་སྲིན་གྱི་མགོ་ན་བ།  ལྷག་ པར་མ་ཞུ་བའི་ནད་དང་།  གྲང་མཁྲིས་ཀྱི་ནད།  འཁྲུ་བ་གཅོད་པ། 
རྒྱུ་མར་གཉན་ཚད་ཞུགས་པ་བཅས་ལ་ཕན།
གཏོང་ཐབས།  ཉིན་རེར་ཐེངས་གཅིག་ནས་གཉིས་བར།  ཐེངས་རེར་གསེར་ལྔ་རིལ་བུ་གསུམ་དང་ཁྱུང་ལྔ་རིལ་བུ་གསུམ་མཉམ་དུ་གཏོང་རྒྱུ།
སེ་འབྲུ་དགུ་པ།   དྲོད་ཆེ།  བཟི་མེད།
ཕན་ནུས།  ཕོ་བའི་མེ་དྲོད་ཉམས་པ་དང་།  ཟས་མི་འཇུ་བ།  གང་ཟོས་སྐྱུགས་པའམ་བཤལ་བ།  སྦོས་རྒྱངས་བྱེད་པ།  སྒྲེག་པ་མང་བ།  འཁྲུ་བ་གསར་རྙིང་མ་ལུས་གཅོད་པར་བྱེད།
གཏོང་ཐབས།  ཉིན་རེར་ཐེངས་གཅིག  ཐེངས་རེར་རིལ་བུ་གསུམ་ནས་བཞི།
ལོང་སྐྲན་སེ་འབྲུ་བཅུ་གསུམ།   དྲོད།  བཟི་མེད།
ཕན་ནུས།  སྨུག་པོ་ལོང་དུ་བབས་པ་དང་།  ལོང་རླུང་ཞུགས་པས་སྦོས་ཁྲོག་བྱེད་པ།  ཟས་འཇུ་དཀའ་བ།
སྨུག་པོ་འགྱིངས་པ་དང་ལོང་སྐྲན་སོགས་ལ་ཕན།
གཏོང་ཐབས།  ཉིན་རེར་ཐེངས་གཅིག  ཐེངས་རེར་རིལ་བུ་བཞི་ནས་ལྔ།