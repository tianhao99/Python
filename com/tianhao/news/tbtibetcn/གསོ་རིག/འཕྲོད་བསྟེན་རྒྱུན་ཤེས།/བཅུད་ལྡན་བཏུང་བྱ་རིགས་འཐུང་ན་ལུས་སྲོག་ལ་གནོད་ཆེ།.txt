བཅུད་ལྡན་བཏུང་བྱ་རིགས་འཐུང་ན་ལུས་སྲོག་ལ་གནོད་ཆེ།
ཉེ་བའི་ཞིབ་འཇུག་ཞིག་ལས་བཅུད་ལྡན་བཏུང་བྱས་བྱིས་པ་ཁྲི་ཕྲག་མང་པོའི་བདེ་ཐང་ལ་མི་མངོན་པའི་གནོད་པ་བྱེད་པ་གསལ་བོར་བསྟན།
          གནས་ཚུལ་བསྒྲགས་པ་ལྟར་ན། ༢༠༡༠ ལོ་ནས ༢༠༡༣ ལོའི་བར་དུ།  ནད་པ་སྟོང ༥ ལྷག་ནི་བཅུད་ལྡན་བཏུང་བྱ་རིགས་འཐུང་ནས་བྱུང་པ་ཡིན་ཞིང་།  ཞིབ་འཇུག་ལྟར་ན།  བྱིས་པ་མང་ཤོས་ཤིག་གིས་རང་གིས་ཅི་ཞིག་འཐུང་བཞིན་པ་མི་ཤེས་རྐྱེན་ནད་མང་པོ་ཞིག་བཏུང་བྱ་དེ་རིགས་ཀྱི་ཞོར་རྐྱེན་ལ་བརྟེན་ནས་བྱུང་བ་རེད།  དཔེར་ན་སྙིང་ལྡིང་ཚད་མི་སྙོམས་པའམ།  ཁྲག་རྩ་མཐོ་བ་ལྟ་བུ་རེད།  ཞིབ་འཇུག་པས།  ལོ་དྲུག་མན་གྱི་བྱིས་པ་རྣམས་རང་རང་གིས་ཅི་ཞིག་འཐུང་བར་གོ་རྟོགས་གསལ་བོ་མེད་ཟེར། 
          དབུ་བཞུགས་བྱིས་པ་སྨན་ཁང་གི་བྱིས་ནད་ཚན་ཁག་གི་སྨན་པStewen Lipshultzཡིས་འདི་སྐད། བྱིས་པ་དེ་དག་གིས་ནམ་རྒྱུན་འཁྱགས་སྒམ་ལས་བཅུད་ལྡན་བཏུང་བྱ་དེ་རིགས་བླངས་ཏེ་འཐུང་བའམ་ཡང་ན་ཕ་མ་དང་སྤུན་མཆེད་ཀྱིས་འཐུང་འཕྲོ་འཐུང་བ་ལས་ཆེད་དུ་ཚོང་རར་ཕྱིན་ནས་བཅུད་ལྡན་བཏུང་བྱ་ཉོས་ནས་འཐུང་བ་མིན་ཟེར།
ལུས་སྲོག་ལ་གནོད་པའི་བཅུད་ལྡན་བཏུང་བྱ།
          སྤྱིར་བཅུད་ལྡན་བཏུང་བྱ་ལ་ཉེན་ཁ་ཆེ་བའི་ཞོར་རྐྱེན་གང་མང་ཞིག་འདུས་ཡོད།  བཅུད་ལྡན་བཏུང་བྱའི་ནང་དུ་ནམ་རྒྱུན་ཀ་ར་དང་ཁོ་ཧྥེ་རྒྱུ་བཅས་འདུས་ཚད་མང་ཞིང་།  དེ་ལས་ཁོ་ཧྥེ་རྒྱུ་འདུས་ཚད་དེ་མ་མཐའ་ཡང་ང་ཚོའི་དུས་རྒྱུན་འཐུང་བཞིན་པའི་ཁོ་ཧྥེ་ཇ་ཕོར་གང་གི་འདུས་ཚད་ཡོད།  འོན་ཀྱང་མི་རྣམས་ཀྱིས་དེ་ལ་དོ་སྣང་མི་བྱེད།  ༢༠༠༧ ལོར་འབུམ་རམས་པཔStewen Lipshultz ཡིས་ཟུངས་སྣོན་བཏུང་བྱ་མང་དུ་འཐུང་བར་གོམས་པའི་ནད་པ་དར་མ་དང་བྱིས་པ་རིགས་ལ་ཡིད་འཇོག་བྱེད་འགོ་བརྩམས།  ཁོང་གིས་མི་འགྱང་བར་དོན་ངན་པ་ཞིག་འབྱུང་སྲིད་པ་ཐོག་མར་ཚོར་ཏེ།  ལས་རོགས་དང་མཉམ་དུ་འཛམ་གླིང་ས་གནས་ཁག་གི་དུག་ཕོག་ཚོད་འཛིན་ལྟེ་གནས་ཀྱི་གཞི་གྲངས་ལ་རྗེས་འདེད་གནང་།  ༢༠༡༡ ལོར།  ཁོང་ཚོས་སྙན་ཞུ་ཞིག་གི་ནང་དུ།  རིམས་ནད་མང་ཤོས་ཤིག་ནི་བཅུད་ལྡན་བཏུང་བྱ་འཐུང་བ་ལས་བྱུང་ཞིང་།  དེ་འཐུང་རྗེས་ཞོར་རྐྱེན་སྣ་མང་ཞིག་བྱུང་བ་ནི།  དཔེར་ན།  སྙིང་ནད་དང་།  མཆིན་ནད།  སྐྱི་ནད་སོགས་ལྟ་བུ་འབྱུང་སླ་པ་མ་ཟད།  ཐ་ན་སྲོག་ཀྱང་ཤོར་པའི་ཉེན་ཁ་འབྱུང་སྲིད་པའི་སྐོར་གསལ་བཤད་གནང་འདུག ཞིབ་འཇུག་རྣམ་གྲངས་གཞན་ཞིག་ལས།  ཨ་རི་སྲིད་གཞུང་གིས ༢༠༠༥ ལོ་ནས་༢༠༡༡ ལོའི་བར་སྨན་ཁང་དུ་བསྐྱོད་ཅིང་ཟུངས་སྟོབས་ཟད་པའི་ནད་པའི་བར་གྱི་སྟོན་གྲངས་ཇེ་མང་དུ་ཕྱིན་པ་གསལ་བོར་མངོན།
          ༢༠༡༠ ལོའི་ཟླ ༩ བ་ནས་ཟླ ༡༠ བའི་བར་འབུམ་རམས་པ་དང་ཁོང་གི་ལས་རོགས་པ་རྣམས་ཀྱིས་སྣང་ཚུལ་དེར་དམིགས་ནས་ཨ་རིའི་དུག་ཕོག་ཚོད་འཛིན་ལྟེ་གནས་ཀྱི་ནད་པའི་སྙན་ཞུ་ལ་དབྱེ་ཞིབ་བྱས་རྗེས།   ནད་པ ༥༡༥༦ ནང་གི་བརྒྱ་ཆའི ༤༠ ནི་ལོ་དྲུག་མན་གྱིས་བྱིས་པ་ཡིན་པ་གསལ་བོར་མཐོང་།  གཞན་བཅུད་ལྡན་བཏུང་བྱ་དེ་རིགས་ནང་དུ་ཨན་གཞི་སྐྱུར་དང་སྐྱེ་དངོས་ཉིང་རྫས་ལ་སོགས་པ་ལྟ་བུའི་དྲོ་རྫས་རིགས་བསྲེས་ཡོད་པ་ནི་ཏག་ཏག་ནད་གཞི་ཚབས་ཆེན་བསྐྱེད་བྱེད་ཀྱི་གཏེ་བོ་ཡིན་པ་རྟོགས།  བཏུང་བྱ་དེ་རིགས་ཀྱི་ཕྱི་ཤུན་ཏུ་བཀོད་པའི་རྫས་གྲངས་དང་འདུས་ཚད།  ཕན་ནུས་ལ་སོགས་ཡང་དག་ཡིན་མིན་ང་ཚོར་གསལ་ཆ་མེད་སྟབས།  འབུམ་རམས་པས་ཀྱང་།  མི་རྣམས་ཀྱིས་བཅུད་ལྡན་བཏུང་བྱ་དེ་རིགས་ནང་དུ་བསྲེས་པའི་རྫས་རིགས་དག་ནི་མིའི་ལུས་ཕུང་ལ་གནོད་བྱེད་ཀྱི་རྒྱུ་ཡིན་པ་རྟོགས་མེད་ཟེར།
མཆན་ཡིག་ལེགས་ཤོས། 
          མི་མང་ཤོས་ཀྱིས་བཏུང་བྱ་དེ་རིགས་ཀྱིས་ལུས་ཕུང་ལ་གནོད་སྐྱེད་པ་མི་ཤེས་སྟབས།  ཕ་མ་དང་ནང་མི་ཉེ་དུ་ཀུན་གྱིས་ནམ་རྒྱུན་བཏུང་བྱ་དེ་རིགས་གང་འདོད་ལྟར་བྱིས་པས་ཐོབ་སླ་སར་གཞག་པས།  ཤེས་མ་ཚོར་གྱི་བར་དུ་བྱིས་པ་ཉེན་ཁའི་གནས་སུ་བརྫངས་པ་རེད། པStewen Lipshultz ཡིས་གལ་ཏེ་ཁྱེད་ཀྱིས་སྤྱིར་བཏང་གི་མི་རྣམས་ལ་བཏུང་བྱ་དེ་རིགས་ཀྱི་སྐོར་འདྲི་དུས།  ཁོང་ཚོས་བཏུང་བྱ་དེ་རིགས་འཐུང་མཁན་མང་ཤོས་ན་གཞོན་དང་དར་མ་ཡིན་ལ།  དེ་ལས་ཀྱང་བྱིས་པ་རྣམས་ཧ་ཅང་དགའ་བོ་ཡོད་ཅེས་བརྗོད་ངེས།  བཅུད་ལྡན་རིགས་ཀྱི་བཏུང་བྱའི་ནང་ཐ་མག་དང་ཆང་ལྟ་བུའི་རྫས་འགྱུར་དངོས་པོ་བསྲེས་ཡོད་པས།  བྱིས་པ་དང་དར་མ་གང་གིས་འཐུང་ཡང་མི་མངོན་པའི་འཚེ་བ་ཆེན་པོ་བཟོ་སྲིད།  ལྷག་དོན་བྱིས་པ་གཉོར་མཁན་གྱིས་མི་མངོན་པའི་སྲོག་གི་ཉེན་ཁ་དེ་དག་རྟོགས་དགོས་པ་མ་ཟད།  བཏུང་བྱ་དེ་རིགས་ཀྱི་གནོད་པ་དག་བྱིས་པར་ཤེས་སུ་བཅུག་ནས་གང་ཐུབ་ཅི་ནུས་ཀྱིས་བཀག་འགོག་བྱེད་དགོས་ཞེས་བརྗོད་བྱུང་།
ཁ་བྱང་ཕྱི་མོ། བཅུད་ལྡན་བཏུང་བྱ་རིགས་འཐུང་ན་ལུས་སྲོག་ལ་གནོད་ཆེ།  
                                                                         ཀྲུང་གོའི་བོད་ལྗོངས་དྲ་བའི་སྐད་འཕྲིན་སྤྱི་སྟེགས།