རྒྱུན་སྤྱོད་བོད་སྨན།
དཀར་པོ་དྲུག་སྦྱོར།ཕོ་བ་སྦོས་པ་དང་།ཁྲོག་པ།ན་བ།སྒྲེག་སྐྱུགས་བྱེད་པ།དེ་བཞིན་གདོང་དང་མིག་པགས་སྐྲངས་པ།མིག་ལ་སྐྱར་རིབ་བྱུང་བ་སོགས་ལ་ཕན་པ་ཆེ། 
འཁྲུག་གློ་ཀུན་སེལ།ཁྲག་འཁྲུགས་པ་དང་གློ་ལངས་པ།ལུད་པ་དམར་སེར་དོན་པ།དབུགས་གཏོང་མི་བདེ་བ།ཁྱད་པར་དུ་ཆམ་ནད་ལ་ཤིན་ཏུ་ཕན་པ་ཆེ། 
དངུལ་ཆུ་རིན་ཆེན་བཅོ་བརྒྱད།ཁྲག་ངན་ཆུ་སེར་རྒྱས་པ་གཟི་མདངས་ཉམས་པ།མཛེ་ནད་ཀྱི་རིགས་དང་གཉན་ཚད་སོགས་ལ་ཕན་པ་ཡིན་ནོ། ཚིག་ཐུབ་རིལ་བུ།ལྟོ་ཆས་ལ་འཕྲོད་པ་དང་ལ་ཞུ་བ་ཕོ་བ་ན་བ།གཅུས་འདྲིལ་བརྒྱབ་པ།ཁྱད་པར་དུ་ཕོ་སྲིད་གླང་འཐབ་ནད་ལ་མཆོག་ཏུ་གྱུར་པ་ཡིན་ནོ། 
སྟར་བྱང་།བརྡབས་ཆག་རྐྱེན་གྱིས་ཁྲག་རྩ་གཅུས་པ་དང་བཙིར་བ།ཁྲག་གི་རྒྱུ་བ་འགག་པ།དབུགས་བཀག་པ།ཁྱད་པར་དུ་བརྡབས་ཆག་ནད་དང་མ་ཞུ་བར་ཕན་ནོ། 
ནོར་བུ་བདུན་ཐང་།ཆམ་རིམས་ཀྱི་མགོ་དང་རུས་ཚིགས་ན་བ་དང་གྲང་ཤུམ་རྒྱག་པ།ལུས་ཁམས་ལྕི་བ།སྐོམ་ཚད་ཆེ་བ།མཚན་མོ་ཚ་དྲོད་རྒྱག་པ་སོགས་དང་ཁྱད་པར་དུ་ཆམ་རིམས་འགོག་པར་བྱེད་དོ།