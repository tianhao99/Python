༄༅།། སྨུག་པོའི་སྨན་གྱི་སྡེ་ཚན།
ཟླ་ཤེལ། བསིལ་དྲོད་སྙོམས། བཟི་མེད།
ཕན་ནུས། ཕོ་བ་ན་བ་དང་། ཚ་ཤར་བརྒྱབ་པ། དུག་དང་སྨུག་པོའི་ནད། ཁྲག་སྐྱུགས་པ། ཁྲག་བཤལ་བ། 
གན་ཚད་དང་། ཚད་རྙིང་། འགྲམས་འཁྲུགས། མ་ཞུ་བ། གླང་འཐབ། སྲིན་ནད། ཆུ་སེར། སྐྲན་ནད་ལྡན་པ་དང་།
འདུས་པའི་ནད་རྣམས་ཀུན་ལ་ཕན། 
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།
 
གཡུ་རྒྱལ། ཅུང་བསིལ། བཟི་མེད།
ཕན་ནུས། བྲང་ཚ་བ། ཆུ་སྐྱུར་སྐྱུགས་པ། མཁྲིས་པ་སྐྱུགས་པ། རྒྱ་བཤལ་སྐྱུགས་པ། ཕོ་མཆིན་རྒྱབ་མདུན་སྦྲགས་ནས་ན་བ། སྟོད་ན་བ། ཁྲག་མཁྲིས་ཕོ་བར་ལྷུང་བ། སྨུག་པོ་རྒྱས་པ་དང་། སྨུག་པོ་གབ་པ། སྨུག་པོ་བྱེར་བ། འདུས་ནད་སྨུག་པོའི་ནད་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།
 
བདེ་མྱུག བསིལ་དྲོད་སྙོམས། བཟི་མེད།
ཕན་ནུས། ཁྲག་མཁྲིས་ཕོ་བར་ལྷུང་བ་དང་། སྨུག་པོ་ཁྲག་སྐྲན་འདྲིལ་བ། ཕོ་བའི་མེ་དྲོད་ཉམས་པ། 
མ་ཞུ་གསར་རྙིང་གི་ནད་དང་། ཕོ་ནད་ཚ་གྲང་ཀུན་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་གསུམ།
 
བཙོ་བཀྲུ་ཟླ་ཤེལ། ཅུང་བསིལ། བཟི་མེད།
ཕན་ནུས། ཕོ་བར་ན་ཟུག་གཏོང་བ་དང་། ཚ་ཤར་བརྒྱབ་པ། ཕོ་མཆིན་རོ་རྒྱབ་ན་བ། ཁ་ཟས་ཟོས་རྗེས་ན་བ། ཟས་འཇུ་དཀའ་བ། སྒྲེག་པ་འབྱུང་བ། ཟས་སྐྱུགས་པའམ་བཤལ་བ། མཁྲིས་པ་སྐྱུགས་པ། རྒྱ་བཤལ་སྐྱུགས་པ། ཁྲག་རུས་དུད་ཁུ་སྐྱུགས་པའམ་བཤལ་བ། གླང་འཐབ། སྲིན་ནད། ཆུ་སེར། ཁོང་སྐྲན། ཟས་དུག་གབ་ཚད། ཚད་རྙིང་། འགྲམས་འཁྲུགས། སྐྱ་རྦབ། འོར་ནད། འདུས་ནད་སྨུག་པོའི་ནད་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ཞོགས་པ་ཁ་ཟས་མ་ཟོས་གོང་དུ་རིལ་བུ་གཅིག
 
གྲང་སྦྱོར། ཅུང་བསིལ། བཟི་མེད།
ཕན་ནུས། ཕོ་བར་ཚ་ཤར་བརྒྱབ་པ། ཁྲག་ནག་དུད་ཁུ་སྐྱུགས་པ་དང་བཤལ་བ། འདུས་ནད་སྨུག་པོའི་ནད།
གཅོང་ནད་དམུ་ཆུའི་ནད། ཁྲག་མཁྲིས་ཀྱི་ནད། བད་རླུང་གི་ནད། མགོའི་རྨ། བྱང་ཁོག་གི་རྨ། ཡན་ལག་གི་རྨ།
མཛེ་འབྲས། གག་ལྷོག གཉན་ནད། གྱུར་དུག བཙན་དུག ཁྱི་དུག དབྱིག་དུག སྦྱར་དུག རེག་དུག ཚད་རྙིང་།
རིམས་ནད། རྒྱུ་གཟེར། བྱང་ཁོག་གི་རྣག་ཁྲག་སྐེམས་པ་བཅོས་མང་རྡུགས་པའི་ནད་རིགས་ཀུན་ལ་ཕན།
གཏོང་ཐབས། ཉིན་རེར་ཐེངས་གཅིག་ཞོགས་པ་ཁ་ཟས་མ་ཟོས་གོང་དུ་རིལ་ བུ་གཅིག
 
ཐང་ཆེན་ཉེར་ལྔ། ཅུང་བསིལ། བཟི་མེད།
ཕན་ནུས། དུག་དང་། སྨུག་པོའི་ནད། ཚད་རྙིང་བྱེར་བ། འདུབ་ཚ་གྲང་སྙོམས་པ། རླུང་མི་སྐྱེ་བར།
བད་ཀན་སེལ་བ། མཁྲིས་པ་སེལ་བ། ལུས་ལྕི་བ། ཁ་སྐམ་པ། དང་ག་འགགས་པ་སོགས་ལ་ཕན།
གཏོང་ཐབས། ཉིན་རེར་ཐེངསགཅིག་ནས་གཉིས་བར་ཐེངས་རེར་རིལ་བུ་གསུམ།
 
གཡུ་དྲིལ་བཅུ་གསུམ། བསིལ་དྲོད་སྙོམས། བཟི་མེད།
ཕན་ནུས། ཕོ་བ་ན་བ་དང་། རྒྱུ་སྨད་གཅུས་རིལ་བརྒྱབ་པ། སྨུག་པོ་གླང་བཟས་དང་། ཁྲག་མཁྲིས་ཕོ་བར་ལྷུང་བ།
བད་ཀན་གྱི་ནད་སོགས་ལ་ཕན། 
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི་ནས་ལྔ་ཡི་བར།
 
གཡུ་ཁྱུང་། བསིལ་དྲོད་སྙོམས། བཟི་ཅུང་ཡོད།
ཕན་ནུས། ཕོ་བ་དང་རྒྱུ་མར་ན་ཟུག་ཡང་ཡང་གཏོང་བ་དང་། ཁྲག་མཁྲིས་ཕོ་བར་ལྷུང་བ།
སྨུག་པོ་གླང་འཐབ་ཀྱི་ནད་དང་། གཉན་གཟེར་གཅོག་པ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་གཡུ་དྲིལ་བཅུ་གསུམ་རིལ་བུ་བཞི་དང་།
ཁྱུང་ལྔ་རིལ་བུ་གསུམ་མཉམ་དུ་གཏོང་རྒྱུ།
 
གྲུབ་རིལ། ཅུང་བསིལ། བཟི་མེད།
ཕན་ནུས། ཕོ་བ་ན་བ་དང་། བྲང་ཚ་ལངས་པ། ཆུ་སྐྱུར་སྐྱུགས་པ། ཁ་ཟས་སྐྱུགས་པ། ཁྲག་ནག་དུད་ཁུ་སྐྱུགས་པ།
མིད་པ་མི་བདེ་བ། ཁ་ཟས་མིད་དཀའ་བ། དབུགས་གཏོང་མི་བདེ་བ། གློ་བརྒྱབ་པ། བྲང་བསྡམ་པ། མ་ཞུ་བའི་ནད་དང་། སྨུག་པོ་ཕོ་བར་བབས་པའི་ནད། སྨུག་པོ་གློ་བར་བྱེར་བའི་ནད། བད་ཀན་མིད་འཆུས་ནད་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་གཅིག་གཏོང་རྒྱུ།