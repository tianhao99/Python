༄༅།། སྐད་སྨན་གྱི་སྡེ་ཚན།
ལི་ཁྱུང་། བསིལ་དྲོད་སྙོམས། བཟི་ཅུང་ཡོད།
ཕན་ནུས། གློ་བརྒྱབ་པ། གྲེ་བ་སྐམ་པ། མིད་པར་གཉན་ཁ་རྒྱས་པ། རྐན་སྦུག་ལ་རྨ་དང་ཐོར་པ་འདོན་པ། སྐད་འགགས་པ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་ལི་ཤི་དྲུག་པ་རིལ་བུ་བཞི་དང་ཁྱུང་ལྔ་རིལ་བུ་གསུམ་མཉམ་དུ་གཏོང་རྒྱུ།
 
ལི་ཁྲག བསིལ། བཟི་མེད། 
ཕན་ནུས། སྐད་འགགས་པ་དང་། གྲེ་བ་འཛེར་བ། གློ་བརྒྱབ་པ། མིད་པ་སྐམ་པ། བད་ཁྲག་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་བཞི་ནས་ལྔ།
 
བོང་དམར་བདུན་པ། བསིལ་ཆེ། བཟི་མེད།
ཕན་ནུས། སྟོད་འཁྲུགས་པའི་ནད་དང་། སྐད་འགགས་ཀྱི་ནད། བད་ཀན་གྲེ་འགགས་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་བཞི།