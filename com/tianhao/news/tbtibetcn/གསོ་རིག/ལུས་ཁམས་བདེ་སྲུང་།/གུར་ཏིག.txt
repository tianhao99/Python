གུར་ཏིག
གུར་ཏིག་ནི། རང་བྱུང་པས། ལྡུམ་ཏིག་རྩ་ཚད་མ་ལུས་སེལ།། དང༌། ལྗོན་ཤིང་ལས།གསང་སྨན་བདུད་རྩི་གུར་ཏིག་ནི།། ཉིན་གྱི་ཤིང་གསེབ་བསིལ་གྲིབ་སྐྱེ།།ལོ་མ་སྒོར་མོ་མཐུག་པ་ལ།།བདུད་རྩི་དངུལ་གྱི་ཟིལ་པ་ཅན།།སྡོང་པོ་སྤུན་ཐུང་ཕག་སུག་འདྲ།། མེ་ཏོག་སེར་སྐྱ་ཟུམ་པའི་ཚུལ།།རོ་ནི་མངར་ཁ་མཁྲིས་པ་དངོས།།ནུས་པ་སྙོམས་ལ་སྣུམ་བསིལ་འཇོམ།།ནུས་པས་ཁྲག་མཁྲིས་རྨ་ཚད་འཇོམས།། མཁྲིས་ནད་སེལ་བའི་གསང་ལྡུམ་ཡིན།།རྨ་རིགས་སྦྱོར་བའི་བདུད་རྩི་ཡིན།།ཞེས་གསུངས་ལ། ཕག་སུག་པ་དང༌། གུར་ཏིག་དང༌།ལྡུམ་ཏིག་ཡང་ཟེར།ཏིག་ཏ་དྲུག་གི་འཁྲུངས་དཔེ་དེ་དྭགས་པོ་རིན་པོ་ཆེས་ཞང་སྨན་ནག་པ་ལ་གདམས་པའོ།།