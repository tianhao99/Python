ས་མཐོའི་བདེ་སྲུང་ཤེས་བྱ།
སྤྱིར་ན་ས་མཐོ་ཞེས་པ་ནི་རྒྱ་མཚོའི་ངོས་ལས་མཐོ་ཚད་སྤྱི་ཁྲི་༥༠༠ཡན་ཡོད་པའི་ས་ཁུལ་ལ་ཟེར་ཞིང་། མཚོ་བོད་ས་མཐོ་ནི་འཛམ་གླིང་ཐོག་གི་ས་ཆ་མཐོ་ཤོས་ཏེ་ཆ་སྙོམས་རྒྱ་མཚོའི་ངོས་ལས་མཐོ་ཚད་སྤྱི་ཁྲི་༤༠༠༠ཡན་ཟིན་གྱི་ཡོད། དེར་བརྟེན་ཐོག་མར་མཚོ་བོད་ས་མཐོར་སླེབས་པ་དང་། ཡང་ན་བོད་དུ་གཏན་གནས་བྱེད་མི་ལ་ས་མཐོའི་འབྱུང་ཁམས་མི་འཕྲོད་པའི་ནད་དང་། གློ་བར་ཆུ་བསགས་པ། སྙིང་ནད། ཁྲག་འཕེལ་ནད། ཁྲག་ཤེས་མི་སྙོམས་པ་སོགས་ས་མཐོའི་ནད་གཞི་མང་པོ་ཞིག་འབྱུང་བ་ནི་གཙོ་བོ་ས་མཐོའི་ཡུལ་དུ་གསོ་རླུང་མི་ལྡང་བའི་ཆ་རྐྱེན་གྱིས་བྱུང་བ་ཡིན་ལ། ལྷག་པར་ལུས་སྟོབས་ཞན་པ་དང་། ན་ཚོད་རྒས་པ། ནད་ཀྱི་གདུང་བ་སོགས་ལ་ས་མཐོའི་ནད་གཞི་དེ་བས་འབྱུང་སླ།