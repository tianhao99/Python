༄༅།། དབང་པོའི་སྨན་གྱི་སྡེ་ཚན།
གསལ་བྱེད། ཅུང་བསིལ། བཟི་མེད།
ཕན་ནུས། རྒྱལ་མོའི་ཤེད་ཉམས་པ་དང་། སྐྱ་རིབ་དང་། སྔོན་རིབ་ནད། མིག་ནད་དམར་ཚག སྐམ་ཚག ལིང་ཏོག་ནད་སོཊ་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གཅིག
 
གསལ་བྱེད་ལྕགས་རིལ། ཅུང་བསིལ། བཟི་མེད།
ཕན་ནུས། མིག་ནད་རབ་རིབ་ཀྱི་ནད་དང་། ཁྱི་འགྲིབ་ཀྱི་ནད། ནང་འགྲིབ་ཀྱི་ནད། བར་འགྲིབ་ཀྱི་ནད། རྒྱལ་མོ་འདལ་བ་ཆུ་འཁྲུགས་པ། རྩ་མདངས་ཉམས་པ། ཤ་མཛེར་དང་ལིང་ཏོག་རྩ་དྲ་སོགས་མིག་ནད་སུམ་ཅུའི་ནད་ལ་ཕན། གཞན་ཡང་སྦྱར་དུག་དང་། སྨུག་པོ་ལའང་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གཅིག
 
གསལ་བྱེད་ཨ་ཝ་བཅོ་ལྔ། ཅུང་བསིལ། བཟི་མེད།
ཕན་ནུས། མཆིན་པ་ཉམས་པ་དང་། མིག་ནད་ཕྱི་འགྲིབ་དང་ནང་འགྲིབ། བར་འགྲིབ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གཅིག
 
སྐྱེར་པའི་ཁན་དྲ། ཅུང་བསིལ། བཟི་མེད།
ཕན་ནུས། མིག་ལ་ཚ་ཤར་གཏོང་བ་དང་། ཐོར་པ་འདོན་པ། མིག་ཆུ་འདོན་པ། མིག་ནད་དམར་ཚག་དང་རབ་རིབ་སོགས་ལ་ཕན། 
གཏོང་ཐབས། ཉིན་རེར་ཐེངས་གཅིག་ནས་གཉིས་བར་སྐྱེར་པའི་ཁན་དྲའི་དྭངས་མ་ཐིགས་པ་གཉིས་
གསུམ་ཙམ་མིག་ནང་བླུགས་རྒྱུ།
 
གསལ་བྱེད་མདུང་རྩེ་ཉེར་ལྔ། ཅུང་བསིལ། བཟི་མེད།
ཕན་ནུས། མིག་ནད་ཕྱི་འགྲིབ་དང་། ནང་འགྲིབ། བར་འགྲིབ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གཅིག
 
སྤོས་རེང་། ཅུང་བསིལ། བཟི་མེད།
ཕན་ནུས། མིག་ནད་རབ་རིབ་དང་། དམར་ཚག་དང་། སྐམ་ཚག་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་སྤོས་རེང་སྦངས་པའི་དྭངས་མ་ཐིགས་པ་གཉིས་གསུམ་མིག་ནང་བླུགས་རྒྱུ།
 
མིག་སྨན་ཕ་ལ། དྲོ་ལ་རྣོ་བ། བཟི་མེད།
ཕན་ནུས། ཤ་མཛེར་དང་། ལིང་ཏོག་འཇོམས།
གཏོང་ཐབས། ཉིན་རེར་ཐེངས་གཅིག་དང་། ཤ་མཛེར་དང་ལིང་ཏོག་སྟེང་དུ་ཕ་ལ་ཕྲན་ཙམ་འདེབས་རྒྱུ།
 
རྡོ་རབ། ཅུང་བསིལ། བཟི་ཅུང་ཡོད།
ཕན་ནུས། མིག་སྤྲིན་དམར་བ་དང་། མིག་ལ་ཚ་ཤར་བརྒྱབ་པ། མིག་ཆུ་འདོན་པ། ཡ་མ་དཀར་ནག་ཁྲ་གསུམ་གྱི་ནད་དང་། ཤ་མཛེར་དང་ལིང་ཏོག་འཇོམས།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ་ནས་བཞི།
 
མགོ་ཐང་གསུམ་པ། བསིལ་ཆེ། བཟི་མེད།
ཕན་ནུས། ཡ་མའི་ནད་དང་། ཁྲག་ཚད། མཁྲིས་ཚད་རྒྱས་པའི་མགོ་ནད་སེལ།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐང་བསྐོལ་ནས་གཏོང་རྒྱུ།
 
རིལ་དཀར་པད་སྡོང་། ཅུང་བསིལ། བཟི་མེད།
ཕན་ནུས། བྲང་ཚ་ལངས་པ་དང་། ཆུ་སྐྱུར་སྐྱུགས་པ། ཁ་ཏིག་བརྒྱབ་པ། མཁྲིས་པ་སྐྱུགས་པ། བད་མཁྲིས་ཀྱིས་མགོ་བོ་ན་བ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་བཞི།
 
མན་གུར་བཅུ་གསུམ། བསིལ། བཟི་ཆེ།
ཕན་ནུས། ཡ་མའི་ནད་དང་། ཁྲག་མཁྲིས་ཀྱིས་མགོ་ན་བ། ཀླད་པའི་ཚད་ནད་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ་ནས་བཞི།
 
ཐིག་སྨན་ཆེན་མོ། ཅུང་བསིལ། བཟི་ཅུང་ཡོད།
ཕན་ནུས། མགོ་བོ་བརྟབས་ནས་ཀླད་པ་འཁྱོམས་པ་དང་། ཀླད་རྒྱ་ཆད་པ། ཀླ་རྒྱ་རལ་བ། ཀླད་སྐྱོན་ཁ་ལྐུགས།
རུས་པ་གས་པ་དང་། རུས་པ་ཆག་པ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི།
 
དབང་པོ་ཀུན་གསལ། བསིལ། བཟི་མེད།
ཕན་ནུས། འདུས་པའི་ནད་དང་། ཡ་མ་དཀར་ནག་གི་ནད། གྲེ་བ་འཛེར་བ། མིག་སོགས་གསལ་བར་བྱེད།
གཏོང་ཐབས། ཉིན་རེར་ཐེང་གཅིག་ནས་གཉིས་བར་སྣ་ཁུང་ནང་འཐེན་རྒྱུ།
 
རྡོ་ཁྲག ཅུང་བསིལ། བཟི་ཅུང་ཡོད།
ཕན་ནུས། ཡ་མ་དང་། ཁྲག་གིས་མགོ་གཟེར་བརྒྱབ་པ། སྣ་འགགས་པ། སྣ་ཁྲག་འཛགས་པ།
མིག་ནད་དམར་ཚག་དང་། ལིང་ཏོག་གི་ནད་རིགས་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རྟོ་རབ་རིལ་བུ་གསུམ་དང་རྒ་ལོ་རིལ་བུ་གསུམ་
མཉམ་དུ་གཏོང་རྒྱུ།
 
གུར་ཁྱུང་། ཡ་མ་དཀར་ནག་ཁྲ་གསུམ་གྱི་ནད། དྲེག་དང་གྲུམ་བུའི་ནད། མཁལ་ནད་གསར་རྙིང་གི་ནད། ཚ་བ་རྙོགས་ཚད་ཀྱི་ནད། ཆུ་སེར་དཀར་ནག་གི་ནད། རེག་དུག་གི་ནད། རྩ་དཀར་དང་། གཟའ་ནད་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི།
 
སྦྱང་ལྕེ་བཅུ་གསུམ། བསིལ་དྲོད་སྙོམས། བཟི་ཆེ།
ཕན་ནུས། གག་ལྷོག་གི་ནད། ལྕེ་འབམ་གྱི་ནད། གཉན་རིམས་ཀྱི་ནད། ཡ་མ་དཀར་ནག་གི་ནད། 
མིད་པར་གཉན་ཁ་རྒྱས་པ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ་ནས་བཞི།
 
ཕན་པ་ཀུན་ལྡན། བསིལ་ཆེ། བཟི་ཆེ།
ཕན་ནུས། གག་ལྷོག་གི་ནད། ཚད་རིམས་ཀྱི་ནད། ཡ་མ་དང་སོ་སྲིན་གྱི་ནད། ལྕེ་འབམ་གྱི་ནད་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི་ནས་ལྔ།
 
ནག་མཚུར་གསུམ་ཐང་། བསིལ། བཟི་མེད།
ཕན་ནུས། ཁ་ཡི་ཁྲག་ནད་དང་། སོ་འབམ་གྱིས་ཟུག་གཟེར་གཏོང་བར་ཕན།
གཏོང་ཐབས། ཉིན་རེར་ཐེངས་གཅིག ཆུ་འཁོལ་ནང་དུ་སྦངས་པའི་ཁུ་བ་དེ་མ་མིད་པར་ཁའི་ནང་ཡུན་ཙམ་ཉར་རྗེས་ཁ་དང་སོ་རྣམས་གཙང་བཤལ་ཡང་ཡང་གཏོང་རྒྱུ།
 
རྨེན་བུའི་སྦྱོར་བ། བསིལ་དྲོད་སྙོམས། བཟི་མེད།
ཕན་ནུས། ཁྲག་ཤེད་མཐོ་བས་སྐད་འགགས་པ་དང་། ལྦ་བ་འཇོམས་པ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ་ནས་བཞི།
 
རུ་རྟ་ཨ་རུའི་ཐང་། བསིལ་དྲོད་སྙོམས། བཟི་མེད།
ཕན་ནུས། རྣ་བ་ནས་རྣག་དང་ཁྲག་འདོན་པ། རྣ་བར་ཟུག་གཟེར་བརྒྱབ་པ་བཅས་ལ་ཕན། 
གཏོང་ཐབས། ཉིན་རེར་ཐེངས་གཅིག རྣ་བའི་ནང་དུ་ཐིགས་པ་རེ་བླུགས་པའམ་ཡང་ན་བསྡུས་ཐང་
དྲོད་འཇམ་གཏོང་རྒྱུ།
 
ཨུག་སྣུམ། བསིལ་དྲོད་སྙོམས། བཟི་མེད།
ཕན་ནུས། རྣ་བ་འུར་བ། རྣ་བ་འོན་པ་སོགས་ལ་ཕན། 
གཏོང་ཐབས། ཉིན་རེར་ཐེངས་གཅིག རྣ་བའི་ནང་དུ་ཐིགས་པ་རེ་བླུགས་རྒྱུ།
 
ངོ་ཁེབས་བྱུག་པ། ཅུང་བསིལ། བཟི་མེད།
ཕན་ནུས། གདོང་ལ་ཤ་ཁེབས་འཁོར་བ་དང་། འབྲུམ་ཐོར་ཤར་བར་ཕན། 
གཏོང་ཐབས། ཉིན་རེར་ཐེངས་གཅིག་ནས་གཉིས་བར་གདོང་པར་ཕྲན་ཙམ་བྱུག་རྒྱུ།