སྐྱུག་བཤལ་འགོག་བཅོས་བྱེད་པའི་ཤེས་བྱ།
སྐྱུག་བཤལ་ནི་སྐྱུག་བཤལ་གཞུང་དབྱིབས་ནད་འབུས་བསླངས་པའི་འགོས་ཤུགས་ཆེ་བའི་ཡམས་ནད་ཅིག་ཡིན་ལ།《འགོས་ནད་འགོག་བཅོས་བཅའ་ཁྲིམས》ནང་དུ་གཏན་འབེབས་བྱས་པའི་རིགས་དང་པོའི་འགོས་ནད་ཀྱང་ཡིན་པས། དེར་བརྟེན་ནད་རིགས་ཨང་གཉིས་པའང་ཟེར། 
   སྐྱུག་བཤལ་གྱི་འགོས་ཁུངས་ནི་ནད་པ་དང་དེའི་ནད་འབུ་ཡོད་མཁན་ཡིན་ཞིང་། གཙོ་བོ་ནད་འགོས་པའི་ཆུ་དང་བཟའ་ཆས་ཐོག་ནས་ཁྱབ་སྤེལ་བྱེད་པ་རེད། རྒྱུན་ལྡན་གྱི་འཚོ་བའི་འབྲེལ་གཏུག་དང་སྦྲང་ནག་གིས་ཁྱབ་སྤེལ་བྱེད་པར་སྣང་ཆུང་བྱེད་མི་རུང་། ནད་དེ་ལོ་ཚོད་དང་། ཕོ་མོ་གང་ཡིན་རུང་ཚང་མར་སྐྱུག་བཤལ་འགོས་སླ་བར་མ་ཟད། ནད་ཕོག་རྗེས་རིམས་འགོག་གི་ནུས་ཤུགས་ཧ་ཅང་ཐུང་ཞིང་། ལོ་གཅིག་གི་ནང་ལ་ནད་ཐེངས་ཁ་ཤས་འབྱུང་སྲིད་པ་རེད། 
   སྐྱུག་བཤལ་གྱི་ནད་རྟགས་མི་མངོན་པའི་དུས་ནི་རྒྱུན་དུ་ཉིན་གཅིག་ནས་གཉིས་ཙམ་ཡིན་པ་དང་། ཐུང་ཤོས་ནི་ཆུ་ཚོད་འགའ་ཡིན་པས། ནད་ཐོག་མ་ཕོག་དུས་ནད་རྟགས་མངོན་གསལ་མིན་ཏེ། ནད་པར་མགོ་ཡུམ་འཁོར་བ་དང་། ཐང་ཆད་པ། གྲོད་ཁོག་སྦོས་པ། གྲོད་ཁོག་ཅུང་བཤལ་བ་སོགས་ཐོག་མའི་ནད་རྟགས་ཡོད་དེ། དེའི་རྗེས་སུ་གྲོད་ཁོག་དྲག་པོ་བཤལ་བ་དང་འཁྲུ་དཀའ་སྣང་ཡང་ཟེར། ཉིན་རེར་སྐྱག་པ་ཐེངས་བཅུ་ཕྲག་ཁ་ཤས་གཏོང་ཞིང་། སྐྱག་པ་ཆུ་འདྲ་ཡིན་པ་དང་། ཉུང་ཤོས་ཤིག་འབྲས་ཁུ་དང་ཤ་འཁྲུད་པའི་ཆུ་དང་འདྲ་བ་རེད། དེ་ལམ་སང་སྨན་བཅོས་མ་བྱས་ན་འཁོར་རྒྱུག་རྦད་དེ་ཉམས་ནས་ཤི་སྲིད་པ་རེད། སྐྱུག་བཤལ་ཕོག་རྗེས། ངེས་པར་དུ་ས་གནས་དེར་ཟུར་འཇོག་སྨན་བཅོས་བྱེད་དགོས་པར་མ་ཟད། དུས་ཐོག་ཏུ་ས་གནས་དེའི་འཕྲོད་བསྟེན་རིམས་འགོག་ལས་ཁུངས་ལ་ཞུ་དགོས། སྨན་ཆུ་ལྡུད་པ་ནི་ནད་དེར་སྨན་བཅོས་བྱེད་པའི་གནད་འགག་ཡིན་པ་དང་། དེ་དང་ཆབས་ཆིག་དུག་སྲིད་འགོག་སྨན་འཐུང་དགོས། དང་ཐོག་སྤྱོད་རྒྱུའི་དུག་སྲིན་འགོག་སྨན་འཐུང་དགོས། དང་ཐོག་སྤྱོད་རྒྱུའི་དུག་སྲིན་འགོག་སྨན་ནི་ཧྥུ་ཕའེ་སོན་དང་ཆིང་ཏ་མེ་སུའུ་ཡིན།