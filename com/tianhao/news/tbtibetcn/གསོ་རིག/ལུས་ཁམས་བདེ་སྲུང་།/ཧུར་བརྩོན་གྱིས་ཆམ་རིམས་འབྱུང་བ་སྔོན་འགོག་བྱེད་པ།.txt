ཧུར་བརྩོན་གྱིས་ཆམ་རིམས་འབྱུང་བ་སྔོན་འགོག་བྱེད་པ།
ཆམ་རིམས་ནི་དབུགས་ལམ་ནས་ཁྱབ་གདལ་དུ་འགྲོ་བ་ཞིག་དང་།ཆམ་རིམས་ནད་དུག་འགོས་ནས་བྱུང་བའི་དབུགས་ལམ་གྱི་འགོས་ནད་དྲག་པོ་ཞིག་ཡིན། 
ཆམ་རིམས་ཀྱིས་འདུས་ནད་ཚབས་ཆེན་སློང་སྲིད་པ་དང་། ཐ་ན་མི་ཤི་རུ་འཇུག་ཐུབ། ཆམ་རིམས་དེ་སྤྱིར་བཏང་གི་ཆམ་པ་དང་མི་འདྲ་བར། དེས་གློ་རྒྱག་པ་དང་། ཧབ་སྤྲིད་བྱེད་པ། ཚ་བ་རྒྱས་པ། འཁྱག་འདར་བྱེད་པ། མགོ་ན་བ། ཤ་གནད་ན་བ། རུས་ཚིགས་ན་བ་སོགས་ཀྱི་ནད་རྟགས་སློང་བ་ལས་གཞན། ད་དུང་རྗེས་འབྱུང་འབུ་ཕྲན་འགོས་པས་གློ་ཡུའི་ཡན་ལག་གཉན་ཚན་དང་གློ་ཚད་འབྱུང་སྲིད་པར་མ་ཟད།ཐ་ན་སྙིང་དང་དབང་རྩ་ལྟེ་བའི་སྡེ་ཁོངས་སུ་མཆེད་དེ་སྙིང་ཤའི་ནད་བྱུང་ནས་སྲོག་ལ་ཉེན་ཁ་ཐེབས་སྲིད་པ་རེད། 
མི་རྒན་པ་དང་སྙིང་གློའི་རྒྱུན་ནད་ཡོད་པའི་ནད་པ།རིམས་ནད་འགོག་ནུས་ཞན་པའི་མི་བཅས་ཀྱིས་ལྷག་པར་དུ་ཆམ་རིམས་ལ་དོགས་ཟོན་བྱེད་དགོས། མི་དེ་ཚོར་བཤད་ན་ཆམ་རིམས་ནི་མི་ཤི་བའི་རྒྱུ་མཚན་དང་ནད་རྐྱེན་གལ་ཆེན་ཞིག་ཡིན། ཕྱི་རོལ་དུ་ལུས་པོ་སྦྱོང་བརྡར་ཡག་པོ་བྱས་ནས་གཟུགས་གཞི་ཇེ་ཐང་དུ་གཏོང་དགོས། ངལ་གསོ་དང་གཉིད་ཉལ་བ་ཡག་པོ་བྱེད་རྒྱུའི་འགན་ལེན་བྱེད་དགོས་པ་དང་། ཁང་པ་ནང་གི་མཁའ་རླུང་རྒྱུ་བར་དོ་སྣང་བྱེད་དགོས་ལ། ཚུའུ་དཀར་སྐྱུར་ཁུས་ཚ་ངད་ཕོག་པ་བྱེད་དགོས། ཆམ་རིམས་ཕོག་སླ་བའི་མི་ཚོས་ཆམ་རིམས་འགོག་ནུས་པའི་སྨན་ཁབ་རྒྱག་ཆོག
མིའི་རིགས་ཀྱི་རྒྱུན་ལྡན་གྱི་འཚོ་བའི་ནང་། རྟག་པར་སྦྲང་ནག་གི་སྐད་གོ་རྒྱུ་ཡོད་ཅིང་། དེས་མི་ལ་སུན་སྣང་བསློངས་པ་རེད། སྦྲང་ནག་གིས་ཁོར་ཡུག་བཟང་པོར་གནོད་འཚེ་བྱེད་པར་མ་ཟད། ནད་རིགས་སྣ་ཚོགས་ཁྱབ་སྤེལ་བྱེད་པ་རེད། མི་རྣམས་ཀྱི་འཚོ་བའི་དང་ཁོར་ཡུག་ལེགས་བཅོས་བྱུང་བ་དང་ལུས་ཁམས་བདེ་ཐང་གི་འདུ་ཤེས་ཇེ་ཆེར་གྱུར་པ་དང་ཆབས་ཅིག“གནོད་བཞི་”མེད་པར་བཟོ་བའི་ལས་ཀ་ལ་མི་རྣམས་ཀྱིས་རྒྱ་ཁྱབ་ཏུ་མཐོང་ཆེན་བྱེད་པ་རེད།