བཙན་པོ་མེས་ཨག་ཚོམ་དང་ཁྲི་སྲོང་ལྡེ་བཙན་གྱི་སྐུ་དུས་སུ་གསོ་རིག་གཞུང་ལུགས་མ་ལག་གསར་དུ་བཏོད་པའི་སྐོར།
བཙན་པོ་ཁྲི་ལྟེ་གཙུག་བརྟན་ནམ་མེས་ཨག་ཚོམ་གྱི་སྐུ་དུས་སུ་གྱིམ་ཤིང་ཀོང་ཇོ་བོད་དུ་གདན་དྲངས་དུས་དེར་རྒྱ་ནག་ནས་རྩིས་པ་དང་སྨན་དཔྱད་ཀྱི་གཞུང་ལུགས་དུ་མ་བོད་དུ་གདན་དྲངས་ཏེ་བོད་ཡིག་ཏུ་བསྒྱུར་དེ་དག་གི་ནང་ནས་སོ་མ་རཱ་ཛའམ་<<སྨན་དཔྱད་ཟླ་བའི་རྒྱལ་པོ་>>ནི་ད་ཡོད་སྨན་གཞུང་ནང་ཅེས་སྔ་ཤོས་ཤིག་ཡིན། སྨན་གཞུང་དེ་ནི་རྩ་བའི་རིག་པའི་གཞུང་ལུགས་རྒྱ་ཆེ་ཞིང་ཕུན་སུམ་ཚོགས་པ་དང་སྨན་སྦྱོར་གྱི་རྣམ་གྲངས་ཀྱང་ཤིན་ཏུ་མང་། དུས་དེར་རྒྱ་ནག་དང་རྒྱ་གར་སོགས་ནས་གསོ་དཔྱད་ཀྱི་གཞུང་ལུགས་མང་པོ་བོད་དུ་བསྒྱུར་ཏེ་སྨན་དཔྱད་ཀྱི་བསྟན་པ་རྒྱ་ཆེ་སྤེལ་ཁྱད་པར་དུ་གཡུ་ཐོག་རྙིང་མ་ཡོན་ཏན་མགོན་པོས་ཐུན་མོང་མ་ཡིན་པའི་བོད་ཀྱི་གསོ་བ་རིག་པའི་གཞུང་ལུགས་གསར་དུ་བཏོད།