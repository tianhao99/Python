༄༅།། ཆུ་སྨན་གྱི་སྡེ་ཚན།
ཨ་བྷི་དྲུག་ཐང་། བསིལ། བཟི་མེད།
ཕན་ནུས། ཚ་ཆུའི་ཆུ་ལམ་འབྱེད་པ། ཚ་ཆུ་ནས་གྲང་ཆུར་བསྒྱུར་བར་ཕན།
གཏོང་ཐབས། ཉིན་རེར་ཐེང་གཅིག་ནས་གཉིས་བར་ཐང་བསྐོལ་ནས་གཏོང་རྒྱུ།
 
འུ་སྐྱུར་ཐང་། བསིལ་དྲོད་སྙོམས། བཟི་མེད།
ཕན་ནུས། ལུས་ལྕི་བ། དབུགས་ཧལ་བ། ཁ་གདོང་མིག་ལྕིབས་སོགས་སྐྲངས་པ། སྐོམ་ཚད་བྱེད་པ།
རྩ་སྦུབས་འགགས་པ་རྣམས་སྦྱོང་ཞིང་ཚ་ཆུའི་ནད་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐང་བསྐོལ་ནས་གཏོང་རྒྱུ།
 
ཆུ་འདྲེན་ཟླ་ཤེལ། བསིལ་དྲོད་སྙོམས། བཟི་མེད།
ཕན་ནུས། དུག་དང་། སྨུག་པོའི་ནད་ཀྱིས་ཁྲག་སྐྱུགས་པའམ་བཤལ་བ། ཚ་བ་བྱེར་བ། ཚ་བ་གབ་པ། 
ལྡན་འདུས་ཀྱི་ནད། སྐྱ་རྦབ་དང་། འོར་དང་། སྨུག་པོའི་ཟགས་ཆུ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག་ནས་གཉིས་བར་ཐེངས་རེར་རིལ་བུ་གསུམ།
 
ཆུ་རྩི་ཉེར་ལྔ། བསིལ་དྲོད་སྙོམས། བཟི་མེད།
ཕན་ནུས། ཚ་ཆུའི་ནད་དང་། གྲང་ཆུའི་ནད། དམུ་ཆུའི་ནད་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི།
 
འབོལ་སྨན་བདུན་པ། ཅུང་བསིལ། བཟི་མེད།
ཕན་ནུས། གཅིན་པ་བབ་ཆུང་བ། ཕོ་བ་མི་བདེ་བ། དབུགས་ཧལ་བ། སྐོམ་ཚད་བྱེད་པ། 
ཚ་ཆུ་ནས་གྲང་ཆུར་བསྒྱུར་བ། ཚ་ཆུའི་ནད་སྟོབས་ཆེ་བ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།
 
བླར་ཆེན་གང་ག་ཆུ་བསྒྱུར། ཅུང་བསིལ། བཟི་མེད།
ཕན་ནུས། མཆིན་ཁྲག་རྒྱས་པ་དང་། དུག་ནད་རུས་ལ་ཞེན་པ། སྨུག་པོ་རྩ་ལ་བྱེར་བ། ཚ་ཆུའི་ནད་དང་ལྷག་པར་འབམ་ཆུའི་ནད་ལ་ཕན། 
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི་ནས་ལྔ་ཡི་བར།
 
གཟེར་མ་གསུམ་ཐང་། དྲོད་འབྲིང་། བཟི་མེད།
ཕན་ནུས། མཁལ་མའི་ནད་དང་། ཆུ་འགགས་ནད་ལ་ཕན།
གཏོང་ཐབས། ཉིན་རེར་ཐེངས་གཅིག་ཐང་བསྐོལ་ནས་གཏོང་རྒྱུ།
 
སེ་འབྲུ་ཉི་དགའ། དྲོད་འབྲིང་། བཟི་མེད།
ཕན་ནུས། སྐྱ་རྦབ་ཀྱིས་གདོང་དང་། རྐང་པའི་བོལ་གོང་སོགས་སྐྲངས་པ། ཟས་མི་འཇུ་བ། དང་ག་འགགས་པ།
སྦོས་རྒྱངས་བྱེད་པ། བད་ཀན་བེ་སྣབས་ཀྱིས་རྩ་སྦུབས་འགགས་པ། དབུགས་བསགས་པ། ལུས་ལྕི་བ། ལྷག་པར་གྲང་ཆུའི་ནད་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།
 
སེ་འབྲུ་ཀུན་བདེ། དྲོད་འབྲིང་། བཟི་མེད།
ཕན་ནུས། མ་ཞུ་འཇུ་ཞིང་། མེ་དྲོད་སྐྱེ་བ། ཤ་ལྤགས་སྦོས་པ། ལུས་ལྕི་བ། དབུགས་བསགས་པ། ཆུ་འགགས་པ། མཆིན་ཆུ་ཟགས་པ། སྐྲན་གྱི་ནད། བད་ཀན་དང་མཁལ་གྲང་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།
 
ཞི་བྱེད་ཆུ་བསྒྱུར། བསིལ་དྲོད་སྙོམས། བཟི་མེད།
ཕན་ནུས། ཟས་མ་ཞུ་བ། དང་ག་ཞན་པ། རྐང་པའི་བོལ་གོང་དང་ངར་གདོང་སྐྲངས་པ། གྲང་རླུང་གི་ནད་དང་།
ལྟོ་བ་སྦོས་པ། ཆུ་འགགས་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི་ནས་ལྔ་ཡི་བར།
 
ཅུ་བདེ། བསིལ་དྲོད་སྙོམས། བཟི་མེད།
ཕན་ནུས། ལུས་ལྕི་བ། དབུགས་བསགས་པ། གློ་བརྒྱབ་པ། གདོང་དང་རྐང་པའི་བོལ་གོང་སོགས་སྐྲངས་པ།
དེ་བཞིན་ཆུ་གཞིའི་ནད་རིགས་ཀུན་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།
 
ཅུ་གང་བརྒྱད་པ། བསིལ་དྲོད་སྙོམས་པ། བཟི་མེད།
ཕན་ནུས། གློ་མང་པ། དབུགས་བསགས་པ། སྐྱ་རྦབ་དང་། དམུ་ཆུའི་ནད་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ་ནས་བཞི་བར།
 
དྭ་ལིས་བརྒྱད་པ། བསིལ་དྲོད་སྙོམས། བཟི་མེད།
ཕན་ནུས། བད་ཀན་དང་མ་ཞུ་བས་ཕོ་བ་སྦོས་པ། དང་ག་ཞན་པ། གློ་མང་བ། དབུགས་བསགས་པ། ཁ། གདོང་། མིག་ལྕིབས་སོགས་སྐྲངས་པ། སྐྱ་རྦབ་དང་ཚ་གྲང་ལྡན་འདུས་ཀྱི་ཆུ་འགགས་ནད་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་བཞི་ནས་ལྔ་ཡི་བར།
 
ཨར་བརྒྱད་ཆུ་བསྒྱུར། བསིལ་དྲོད་སྙོམས། བཟི་མེད།
ཕན་ནུས། སྙིང་རླུང་གིས་ནུ་མཆིན་གཟེར་བ། སེམས་མི་སྐྱིད་པ། སྙིང་གསུགས་ཆེ་བ། མགོ་བོ་འཁོར་བ། གདོང་དང་མིག་ལྕིབས་སྐྲངས་པ། སྙིང་ཆུ་དང་། རླུང་ཆུ་སོགས་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།
དྭ་ལིས་བཅུ་དྲུག བསིལ་དྲོད་སྙོམས། བཟི་མེད།
ཕན་ནུས། མ་ཞུ་བའི་ནད། གླང་འཐབ་ཀྱི་ནད། ཚ་གྲང་འཐབ་པའི་ནད། ལུས་པོ་སྐྲངས་པ། 
དབུགས་བསགས་པ། ཕོ་བ་སྦོས་པ། སྐྱ་རྦབ་དང་ས་ཆུ་མི་འཕྲོད་པའི་ནད་ལ་ཕན།
གཏོང་ཐབས། ཉིན་རེར་ཐེངས་གཅིག ཐེངས་རེར་རིལ་བུ་གསུམ།