ཞིང་འབྲོག་ཁུལ་གྱི་ནད་ཁྲིའི་གྲངས་ཚད་རྒྱལ་ཡོངས་ཀྱི་མང་ཤོས་གྲས་སུ……
ཉེ་ཆར། གསར་འགོད་པར་རང་སྐྱོང་ལྗོངས་འཕྲོད་བསྟེན་བདེ་ཐང་ཨུ་ལྷན་ནས་ཤེས་རྟོགས་བྱུང་བར། 《2019ལོའི་ཀྲུང་གོའི་འཕྲོད་བསྟེན་བདེ་ཐང་བསྡོམས་རྩིས་ཀྱི་ལོ་ཚིགས་མེ་ལོང》གཞིར་བཟུང་2018ལོའི་ལོ་མཇུག་བར་བོད་ཀྱི་ཞིང་འབྲོག་ཁུལ་གྱི་སྨན་བཅོས་འཕྲོད་བསྟེན་སྒྲིག་གཞིར་ནད་ཁྲི་8345བཀོད་སྒྲིག་བྱས་པ་དང་གྲོང་གསེབ་ཀྱི་ཤང་དང་གྲོང་རྡལ་འཕྲོད་བསྟེན་ཁང་གི་ནད་ཁྲི་མི་སྟོང་རེར་1.52ཟིན་ཞིང་། གྲངས་འབོར་དེ་རྒྱལ་ཡོངས་ཀྱི་ཆ་སྙོམས་གྲངས་འབོར་གྱི་1.43ལས་བརྒལ་ནས་ཞིང་ཆེན་དང་རང་སྐྱོང་ལྗོངས་ཕལ་ཆེ་བའི་མདུན་གྲལ་དུ་སླེབས་ཡོད།
           གསར་འགོད་པར་ཤེས་རྟོགས་བྱུང་བར། 2019ལོར་བོད་ཀྱིས་བདེ་ཐང་དབུལ་སྐྱོར་གྱི“གཅིག་ཀྱང་མི་ལུས་པའི་བྱ་སྤྱོད”སྤེལ་བའི་རྨང་གཞིའི་ཐོག འཕྲོད་བསྟེན་དང་བདེ་ཐང་ཞབས་ཞུའི་ཞན་ཆའི་ལྷུ་ཚིགས་ལ་དམིགས་ནས་དོན་དངོས་དང་ཟུང་འབྲེལ་བྱས་ཏེ་གཞི་རྩའི་སྨན་བཅོས་ལ་འགན་ལེན་ཡོད་པའི“གསུམ་རེ་གསུམ”གྱི་ལས་ཀའི་ཚད་གཞི་དོན་འཁྱོལ་ནན་པོ་དང་ཏན་ཏིག་བྱས་པ་རེད། སྨན་བཅོས་འཕྲོད་བསྟེན་སྒྲིག་གཞིའི“གསུམ་རེ་གཅིག”གི་ཐད་ལྗོངས་ཡོངས་ཀྱི་རྫོང（ཆུས）74དང་། ཤང་དང་གྲོང་རྡལ་678 གྲོང་ཚོ་5300བཅས་སུ་སྨན་བཅོས་འཕྲོད་བསྟེན་སྒྲིག་གཞི་བཙུགས་ནས་ཚང་མར་དེ་མཚུངས་ཀྱི་ནུས་པ་ལྡན་པའི་ཁང་པ་དང་སྒྲིག་བཀོད་དང་སྒྲིག་ཆས་ཡོད་ལ་ཞབས་ཞུའི་ཁྱབ་ཁོངས་ནི་ལྗོངས་ཡོངས་ཀྱི་སྲིད་འཛིན་ཁུལ་དབྱེར་ཁྱབ་ནས་རང་སྐྱོང་ལྗོངས་ཀྱི་གཞི་རྩའི་སྨན་བཅོས་འགན་ལེན་ཡོད་པའི་སྨན་བཅོས་འཕྲོད་བསྟེན་སྒྲིག་གཞིའི་ཚད་གཞི་ལོན་པ་རེད།
               ལག་འཁྱེར་རག་པའི་མི་གྲངས་265ཡོད་པ་དེས་གཞི་རྩའི་སྨན་བཅོས་འགན་ལེན་ཐད་ཀྱི་གྲོང་ཚོར་སྨན་པ་ཡོད་པའི་དགོས་མཁོ་སྐོང་ཐུབ་ཀྱི་ཡོད།