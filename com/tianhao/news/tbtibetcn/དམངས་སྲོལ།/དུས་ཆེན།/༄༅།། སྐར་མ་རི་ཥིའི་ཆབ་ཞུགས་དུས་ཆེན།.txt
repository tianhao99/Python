༄༅།། སྐར་མ་རི་ཥིའི་ཆབ་ཞུགས་དུས་ཆེན།
སྤྱིར་ན་ཆུའི་བཟང་ངན་གྱི་དབྱེ་བའི་ཐད་ལ་ཡུལ་དུས་ཀྱི་ཁྱད་པར་ཡོད་པ་སྟེ་བརླན་གཤེར་ཅན་གྱི་ཡུལ་དང་།    བྭ་ཚ་ཅན་གྱི་ཡུལ།    འདམ་རྫབ་ཅན་གྱི་ཡུལ།    དུག་ཤིང་ནགས་ཀྱི་ཡུལ་དང་།    ཉི་འོད་དང་རླུང་གིས་རེག་པ་ཅན་གྱི་ཡུལ་བཅས་ཀྱི་ཆུ་ངན་པ་དང་།    དེ་ལས་ལྡོག་པ་རྣམས་བཟང་བར་གསུངས་ཤིང་།    གཞན་ཡང་ཆུ་བཟང་ངན་གྱི་རིམ་པ་ནི།    བོད་ཀྱི་གསོ་བ་རིག་པའི་གཞུང་ལས།    ཆར་ཆུ་གངས་ཆུ་གཙང་ཆུ་ཆུ་མིག་ཆུ།    ཁྲོན་པའི་ཆུ་དང་བ་ཚ་ཤིང་གི་ཆུ་ཞེས་གསུངས་ཏེ་སྔ་མ་རྣམས་བཟང་ཞིང་ཕྱི་མ་རིམ་བཞིན་ངན་པ་བསྟན་པ་ལྟར་ན།     རང་རེ་བོད་ཀྱི་ཆུ་ནི་བཟང་པོ་འབའ་ཞིག་ཡིན་པ་རྟོགས་ཐུབ་ལ་གཞན་ཡང་བོད་ཀྱི་ཆུ་བོ་ཐམས་ཅད་ནི་ཡན་ལག་བརྒྱད་ལྡན་གྱི་ཆུ་བོ་ཡིན་པ་ཇི་སྐད་དུ།     བསིལ་ཞིང་དྭངས་འཇམ་ཡང་ཞིང་དྲི་མ་མེད།    མགྲིན་པ་ལྟོ་བར་མི་གནོད་བརྒྱད་ལྡན་ཆབ་ཅེས་གསུངས་པ་ལྟར་ལགས་ཤིང་།     དུས་ཀྱི་དབང་དུ་བྱས་ན་དཔྱིད་ཆུ་ངན་ཞིང་སྟོན་ཆུ་བཟང་བ་བཤད་པ་དང་།     ལྷག་པར་དུ་ལོ་རེའི་བོད་ཟླ་བརྒྱད་པའི་ནང་ཆུ་བོ་ཤིན་ཏུ་བཟང་བ་ནི་རྩིས་གཞུང་ལས།    སྐར་མ་རི་ཥི་འཆར་བའི་ཉིན་དེ་ནས་ཞག་བདུན་རིང་ཆུ་ཀླུང་ཐམས་ཅད་བདུད་རྩིར་འགྱུར་བས་སྨན་དཔྱད་དང་ཁྲུས་ལ་གཞུག་ན་དགེ་ཞེས་གསལ་བ་བཞིན།     སྐར་མ་རི་ཥི་ཤར་ནས་ཆུ་ཧ་ཅང་བཟང་བའི་གོ་སྐབས་དང་བསྟུན་ནས་མི་རྣམས་ཀྱིས་གུར་དང་།    བྱ་གཡབ།     ཇ་ཆང་།      ཟས་རིགས་སྣ་ཚོགས་བཅས་འཁྱེར་ནས་གླིང་གཏོང་ཆུ་བརྒལ་དང་།     མལ་གདན་གྱོན་ཆས་འཁྲུ་བ་སོགས་བྱེད་པ་ཡིན་ཏེ་སྐར་མ་སྣོན་དང་སྣྲུབས་ཀྱིས་ནམ་སྐྱེལ་བའི་དབྱར་དུས་ནི་ཆར་པ་ཆེ་བས་ཆུ་ཉོག་མ་ཡིན་པ་དང་།     སྐར་མ་མགོ་དང་རྒྱལ་གྱིས་ནམ་སྐྱེལ་བའི་དུས་སུ་ནི་དགུན་ཉི་ལྡོག་གི་དུས་ཡིན་པས་ཆུ་བརྒལ་མི་ཉན་པ་དང་།     སྐར་མ་རི་ཥི་ཤར་བའི་དུས་ནི་ཆུ་ཤིན་ཏུ་དྭངས་ཤིང་ཚ་གྲང་སྙོམས་པ་སོགས་ཀྱི་ཁྱད་ཆོས་མང་པོ་ཡོད་པར་བརྟེན་མི་རྣམས་འཚང་ཁ་ཤིག་ཤིག་ཀྱིས་ཆུ་ཁར་འགྲོ་གི་ཡོད་པ་རེད།     ད་དུང་མི་མང་པོ་ཞིག་ནི་མཚན་མོ་ནམ་མཁའ་སྐར་གྲལ་འགྲིགས་པའི་སྐབས་སུ་ཆུ་བརྒལ་ན་གཟུགས་པོར་ཕན་ཆེ་བ་ཡོད་ཅེས་མཚན་ཆུ་བརྒལ་གྱི་ཡོད་པ་རེད།     གོམས་གཤིས་དེ་ནི་ད་ལྟའི་བར་དུ་གནས་མུས་ཡིན་པའོ།།༄༅།། སྐར་མ་རི་ཥིའི་ཆབ་ཞུགས་དུས་ཆེན།
སྤྱིར་ན་ཆུའི་བཟང་ངན་གྱི་དབྱེ་བའི་ཐད་ལ་ཡུལ་དུས་ཀྱི་ཁྱད་པར་ཡོད་པ་སྟེ་བརླན་གཤེར་ཅན་གྱི་ཡུལ་དང་།    བྭ་ཚ་ཅན་གྱི་ཡུལ།    འདམ་རྫབ་ཅན་གྱི་ཡུལ།    དུག་ཤིང་ནགས་ཀྱི་ཡུལ་དང་།    ཉི་འོད་དང་རླུང་གིས་རེག་པ་ཅན་གྱི་ཡུལ་བཅས་ཀྱི་ཆུ་ངན་པ་དང་།    དེ་ལས་ལྡོག་པ་རྣམས་བཟང་བར་གསུངས་ཤིང་།    གཞན་ཡང་ཆུ་བཟང་ངན་གྱི་རིམ་པ་ནི།    བོད་ཀྱི་གསོ་བ་རིག་པའི་གཞུང་ལས།    ཆར་ཆུ་གངས་ཆུ་གཙང་ཆུ་ཆུ་མིག་ཆུ།    ཁྲོན་པའི་ཆུ་དང་བ་ཚ་ཤིང་གི་ཆུ་ཞེས་གསུངས་ཏེ་སྔ་མ་རྣམས་བཟང་ཞིང་ཕྱི་མ་རིམ་བཞིན་ངན་པ་བསྟན་པ་ལྟར་ན།     རང་རེ་བོད་ཀྱི་ཆུ་ནི་བཟང་པོ་འབའ་ཞིག་ཡིན་པ་རྟོགས་ཐུབ་ལ་གཞན་ཡང་བོད་ཀྱི་ཆུ་བོ་ཐམས་ཅད་ནི་ཡན་ལག་བརྒྱད་ལྡན་གྱི་ཆུ་བོ་ཡིན་པ་ཇི་སྐད་དུ།     བསིལ་ཞིང་དྭངས་འཇམ་ཡང་ཞིང་དྲི་མ་མེད།    མགྲིན་པ་ལྟོ་བར་མི་གནོད་བརྒྱད་ལྡན་ཆབ་ཅེས་གསུངས་པ་ལྟར་ལགས་ཤིང་།     དུས་ཀྱི་དབང་དུ་བྱས་ན་དཔྱིད་ཆུ་ངན་ཞིང་སྟོན་ཆུ་བཟང་བ་བཤད་པ་དང་།     ལྷག་པར་དུ་ལོ་རེའི་བོད་ཟླ་བརྒྱད་པའི་ནང་ཆུ་བོ་ཤིན་ཏུ་བཟང་བ་ནི་རྩིས་གཞུང་ལས།    སྐར་མ་རི་ཥི་འཆར་བའི་ཉིན་དེ་ནས་ཞག་བདུན་རིང་ཆུ་ཀླུང་ཐམས་ཅད་བདུད་རྩིར་འགྱུར་བས་སྨན་དཔྱད་དང་ཁྲུས་ལ་གཞུག་ན་དགེ་ཞེས་གསལ་བ་བཞིན།     སྐར་མ་རི་ཥི་ཤར་ནས་ཆུ་ཧ་ཅང་བཟང་བའི་གོ་སྐབས་དང་བསྟུན་ནས་མི་རྣམས་ཀྱིས་གུར་དང་།    བྱ་གཡབ།     ཇ་ཆང་།      ཟས་རིགས་སྣ་ཚོགས་བཅས་འཁྱེར་ནས་གླིང་གཏོང་ཆུ་བརྒལ་དང་།     མལ་གདན་གྱོན་ཆས་འཁྲུ་བ་སོགས་བྱེད་པ་ཡིན་ཏེ་སྐར་མ་སྣོན་དང་སྣྲུབས་ཀྱིས་ནམ་སྐྱེལ་བའི་དབྱར་དུས་ནི་ཆར་པ་ཆེ་བས་ཆུ་ཉོག་མ་ཡིན་པ་དང་།     སྐར་མ་མགོ་དང་རྒྱལ་གྱིས་ནམ་སྐྱེལ་བའི་དུས་སུ་ནི་དགུན་ཉི་ལྡོག་གི་དུས་ཡིན་པས་ཆུ་བརྒལ་མི་ཉན་པ་དང་།     སྐར་མ་རི་ཥི་ཤར་བའི་དུས་ནི་ཆུ་ཤིན་ཏུ་དྭངས་ཤིང་ཚ་གྲང་སྙོམས་པ་སོགས་ཀྱི་ཁྱད་ཆོས་མང་པོ་ཡོད་པར་བརྟེན་མི་རྣམས་འཚང་ཁ་ཤིག་ཤིག་ཀྱིས་ཆུ་ཁར་འགྲོ་གི་ཡོད་པ་རེད།     ད་དུང་མི་མང་པོ་ཞིག་ནི་མཚན་མོ་ནམ་མཁའ་སྐར་གྲལ་འགྲིགས་པའི་སྐབས་སུ་ཆུ་བརྒལ་ན་གཟུགས་པོར་ཕན་ཆེ་བ་ཡོད་ཅེས་མཚན་ཆུ་བརྒལ་གྱི་ཡོད་པ་རེད།     གོམས་གཤིས་དེ་ནི་ད་ལྟའི་བར་དུ་གནས་མུས་ཡིན་པའོ།།