བོད་ལོ་གསར་བར་ཁ་ཟས་ཀྱི་བྲོ་བར་དྲི་ཞིམ་འཐུལ།
ཚོང་ལས་ཡག་དུས་གྲོ་ཕྱེ་སྒྱེ་མོ་༧གྱི་བྱ་མཆུ་ཁ་ཟས་ལ་དགའ་བསུ་ཐོབ།བོད་ལོ་གསར་བ་སླེབས་སྐབས།ཁ་ཟས་བཟོ་བའི་ཚོང་བ་མང་པོ་ཞིག་གིས་སྔ་མོ་ནས་ཁང་པ་གླས་ཏེ་མི་བཙལ་བ་དང་སྲང་མདོའི་ཚོང་ཁང་ལས་ཁ་ཟས་བཙོང་བཞིན་འདུག དེང་སྐབས་ཁྱིམ་ཚང་མང་པོ་ཞིག་གིས་རང་ཉིད་ཀྱི་ཁ་ཟས་མི་བཟོ་བར་ཐད་ཀར་རྒྱ་སྲང་ནས་ཉོ་བཞིན་ཡོད། དེ་ནི་སྟབས་བདེ་ཡིན་ལ་རིན་གོང་ཡང་འཚམས་པོ་རེད། ད་ལྟ་ཁ་ཟས་ཉོ་བཞིན་པའི་ནོར་བུ་ཚེ་རིང་ལགས་ནས་དེ་ལྟར་བཤད་བྱུང་།སྟོད་ལུང་བདེ་ཆེན་ནས་འོངས་བའི་ཟླ་སྒྲོན་ལགས་དང་ཁོང་གི་བཟའ་ཟླ་གཉིས་ནས་སྔ་མོ་ནས་གནས་ཚུལ་འདི་ཤེས་རྟོགས་བྱུང་ལ་གླིང་སྐོར་བྱང་ལམ་ནས་ཚོང་ཁང་ཞིག་ཕྱེ། ཟླ་སྒྲོན་ལགས་ནས་མགྲོན་པོ་བསུ་ཞོར་དུ་རང་ཉིད་ལ་ཁ་ཟས་བཀྲག་པའི་ལོ་ངོ་དགུའི་ཉམས་མྱོང་ཡོད་པ་དང་། བོད་ཀྱི་ལོ་གསར་ལ་སླེབས་སྐབས་ཟླ་བ་གཅིག་ལ་ཁང་པ་གླས་ཏེ་ཁང་པ་གླས་ཡོན་ལ་དམངས་སྒོར་ལྔ་ཁྲི་ལྔ་སྟོང་འགྲོ་བཞིན་འདུག ཁོང་གིས་གསར་འགོད་པར་ཁང་གླ་ཕུད་དེ་རང་ཉིད་ལ་ཡོང་སྒོ་ཁྲི་གསུམ་བཙལ་ཐུབ་པ་དང་།ད་ལོ་ནི་ཟླ་བ་བཅུ་གཉིས་པ་ནས་དབུ་བརྩམས་ཤིང་། ཡོང་འབབ་ནི་ཉིན་རེ་ལས་ཉིན་རེ་ཡག་པོ་འདུག ཁོ་མོ་སྤྲོ་སེམས་འཁོལ་བའི་ངང་ད་ལྟ་གྲོ་ཕྱེ་སྐྱེལ་འདྲེན་གཅིག་པུ་ཡང་ཁོམ་ལོང་མི་འདུགགསར་འགོད་པས་མཐོང་ལམ་དུ་ཟླ་སྒྲོན་ལགས་ཀྱི་ཚོང་ཁང་ལས་ཁ་ཟས་སྣ་ཚོགས་ཞིག་འདུག ཟླ་སྒྲོན་ལགས་ནས་བཤད་རྒྱུར།ཉིན་རེར་ཁ་ཟས་རྒྱ་མ་བརྒྱ་ལྷག་བཀྲག་ཚར་ནའང་། ལོ་གསར་ཐོན་ལ་ཉེ་སྐབས་དེ་ལྟར་འདང་གྱིན་མི་འདུག གྲོང་ཁྱེར་གྱི་མི་རྣམས་ལ་མཚོན་ན་ཁ་ཟས་གསར་བ་ལ་དགའ་ཞིང་། ད་ལྟ་ཁོང་ལ་ལས་བཟོ་བ་༡༥ཙམ་ཡོད་ལ། འོན་ཏེ་ཟླ་སྒྲོན་ལགས་ནས་ད་རུང་མི་ཉུང་དོགས་ཀྱི་སེམས་ཁྲེལ་བྱེད་བཞིན་མཆིས།ཟླ་སྒྲོན་ལགས་ནས་གསར་འགོད་པར། ཁོང་གི་ཚོང་ཁང་དུ་ཁ་ཟས་སྣ་ཚོགས་རིགས་མི་འདྲ་བ་༢༠ལྷག་དང་། བཟོ་དབྱིབས་དང་ཁ་མདོག་ཀྱང་ཧ་ཅང་མང་པོ་ཡོད། དེ་ལས་བྱ་མཆུ་ཁ་ཟས་ལ་གྲོང་མི་དག་ཤིན་ཏུ་དགའ་པོ་བྱེད་ལ། བྲོ་བ་ལྡན་ཞིང་དབྱིབས་གཟུགས་ཀྱང་མཛེས་ཏེ་མི་རྒན་པ་དག་ལ་ཤིན་ཏུ་འཚམས། ཟླ་སྒྲོན་ལགས་ནས་ཁྱིམ་གཞི་ཆེན་པོ་དག་གིས་དམངས་སྒོར་ལྔ་བརྒྱ་ནས་དྲུག་བརྒྱའི་ཁ་ཟས་ཉོ་བཞིན་ལ། ས་གནས་གཞན་དག་ནས་འོངས་བའི་ལོ་གསར་གྱི་ཉོ་འཚོང་བྱེད་མི་དག་གིས་ཀྱང་སྒོར་སྟོང་ཁྲག་གིས་ཁ་ཟས་ཉོས་སྟེ་ཕ་ཡུལ་དུ་འཁྱེར་འགྲོ།                                      མགྲོན་པོ་དག་གིས་དགའ་བསུ་ཐོབ་པའི་སྐར་མའི་ཁ་ཟས།ལོ་ངོ་༣༠རིང་གི་ཁ་ཟས་ཚོང་ཁང་སྟེ། ལོ་རེར་མགྲོན་པོ་བསྐྱར་མ་མང་པོ་ཡོད།　　རང་སྐྱོང་ལྗོངས་སྲིད་གྲོས་ཀྱི་མ་བྱན་སྐལ་བཟང་ལགས་ཀྱིས་ཁ་ཟས་ཚོང་ཁང་དུ་མི་རྣམས་ཀྱིས་འདུ་ལོང་ཆེ་ཞིང་། གསར་འགོད་པ་བཅར་འདྲི་བྱས་པར། ཁ་ཟས་ཚོང་ཁང་འདིའི་བདག་པོ་སྐལ་བཟང་ལགས་ནི་བོད་རང་སྐྱོང་ལྗོངས་སྲིད་གྲོས་ཀྱི་མ་བྱན་ཡིན་ལ། བོད་ལོ་གསར་བར་ཁ་ཟས་བཙོང་བའི་ལོ་རྒྱུས་ལོ་ངོ་༣༠ཕྱིན་པ་རེད།　　སྐལ་བཟང་ལགས་ཀྱི་དྲན་ངོགས་སུ། དང་ཐོག་ཁ་ཟས་འཚོང་དུས་དུས་ཡུན་ཐུང་བ་དང་ཚོང་ཁང་ལ་མིང་བྱང་འདོགས་རྒྱུའང་མ་བྱུང་། རྗེས་མར་ལོ་ལྟར་ཁ་ཟས་བཙོང་བ་དང་སྐུ་མགྲོན་མང་པོ་སླེབས་པས། ལྗོངས་སྲིད་གྲོས་མ་བྱན་སྐལ་བཟང་ཁ་ཟས་ཚོང་ཁང་ཞེས་བཏགས་པས་མིང་དུ་གྲགས་པ་རེད།སྐལ་བཟང་ལགས་ནས། སྐུ་མགྲོན་རྙིང་བ་མང་པོ་ཞིག་ལོ་ལྟར་ཚོང་ཁང་འདིར་འོངས་པ་དང་། ཁོང་ཅག་གིས་ཞིམ་མངར་ལྡན་པའི་ཁ་ཟས་ཀྱི་བྲོ་བ་འདེམས་སྟེ་ཚོང་ཁང་འདིར་ཐུན་མིན་གྱི་ནས་ཕྱེ་ལས་བཟོས་པའི་ཁ་ཟས་ཀུན་གྱིས་དགའ་བསུ་བླ་མེད་བྱེད།　　སྐལ་བཟང་ཁ་ཟས་ཀྱི་ཆེད་ཚོང་ཁང་དུ་ཁ་ཟས་སྣ་ཚོགས་ཞིག་སྤུངས་འདུག་ལ། ལ་ལ་སྐར་མ་འདྲ་བ་དང་། ལ་ལ་ཨ་ཅོག ལ་ལ་རེང་བུ། ལ་ལ་སྒོར་མོ་བཅས་རེད། དེ་ལས་སྐལ་བཟང་ཁ་ཟས་སྐར་ལྔ་ཟུར་ལྔའི་ཁ་ཟས་མིང་དུ་གྲགས་འདུག དེང་སྐབས་མི་རྣམས་ཀྱི་འཚོ་ཡར་རྒྱས་ཕྱིན་པ་དང་ཁ་ཟས་ཀྱི་ཕྱི་རྣམ་ལའང་དང་འདོད་བྱེད་བཞིན་འདུག ཁ་ཟས་མང་པོ་དབྱིབས་གཟུགས་མཛེས་ཀྱང་སྤྱོད་སྒོ་ཉུང་བ་ཙམ་རེདགསར་འགོད་ཀྱི་གོ་རིམ་དུ། སྐུ་མགྲོན་མང་པོ་ཞིག་གིས་ཁ་སང་གི་ཁ་ཟས་དེ་ལེགས་གྲུབ་བྱུང་མིན་སྐད་ཆ་འདྲི་བཞིན་ལ། སྐལ་བཟང་ལགས་ནས། ཁ་ཟས་ཚོང་ལས་གཉེར་ནས་ལོ་ངོ་༣༠ཕྱིན་ཚར་ལ། ཁོང་ཚོ་ཚང་མ་སྐུ་མགྲོན་རྙིང་པ་རྐྱང་རྐྱང་རེད། ཁོང་ཅག་གི་རེ་འདོད་ལྟར་སྔོན་མ་ནས་དུས་ཆད་བྱས་སྟེ་བཟོ་བཞིན་ཡོད། ཅེས་བཤད།