བཞད་མཐོང་སྨོན་རྫོང་གི་རྟ་རྒྱུག་འགྲན་ཚོགས་སྐབས་བཞི་བའམ་དངོས་ཟོག་བརྗེ་རེས་ཚོང་ཚོགས་འགོ་ཚུགས་པ།
བཞད་མཐོང་སྨོན་རྫོང་གི་རྟ་རྒྱུག་འགྲན་ཚོགས་སྐབས་བཞི་བའམ་དངོས་ཟོག་བརྗེ་རེས་ཚོང་ཚོགས་འགོ་ཚུགས་པ། 
   ཟླ༨པའི་ཚེས་༡ཉིན། བོད་ལྗོངས་གཞིས་ཀ་རྩེ་ས་ཁུལ་བཞད་མཐོང་སྨོན་རྫོང་གི་ལོ་རེར་ཐེངས་གཅིག་ལ་སྤེལ་བཞིན་པའི་མང་ཚོགས་རང་བཞིན་གྱི་སྤྲོ་ཚོགས་ཏེ་རྟ་རྒྱུག་འགྲན་ཚོགས་སྐབས་བཞི་བའམ་དངོས་ཟོག་བརྗེ་རེས་ཚོང་ཚོགས་འགོ་བརྩམས་པ་རེད། 
　　འགོ་རྩོམ་མཛད་སྒོའི་སྟེང་གཞིས་ཀ་རྩེའི་བཞད་མཐོང་སྨོན་རྫོང་ནས་ཡོང་བའི་རོང་འབྲོག་མང་ཚོགས་ཀྱིས་མཚོན་མདོག་རྣམ་པར་བཀྲ་བའི་རླངས་འཁོར་འགྲེམ་སྟོན་བྱས་པ་དང་། སློབ་མ་རྣམས་ཀྱིས་ཞབས་བྲོ་འཁྲབ་སྟོན་བྱས་པ། དེར་མ་ཟད་རོང་འབྲོག་མང་ཚོགས་ཀྱི་རྟ་རྒྱུག་འགྲན་ཞུགས་པ་རྣམས་ཀྱིས་སྲོལ་རྒྱུན་གྱི་རྟ་རྩལ་འཁྲབ་སྟོན་བྱས་པ་རེད།