ཁང་དམར་གྱི་གནས་རྙིང་སྒོར་གཞས།
སྒོར་གཞས་ནི་གཙང་ཁུལ་དུ་དར་ཁྱབ་ཆེ་ཞིང་། ཁང་དམར་གྱི་གནས་རྙིང་སྒོར་གཞས་ལ་ཆ་བཞག་ན། དེར་ལོ་ངོ་1200ལྷག་ཙམ་གྱི་ལོ་རྒྱུས་ལྡན་ཡོད། བཤད་སྲོལ་ལ་སྤྱི་ལོའི་དུས་རབས་བདུན་པར་བོད་ཀྱི་བཙན་པོ་ཁྲི་སྲོང་ལྡེ་བཙན་དང་ཁོང་གི་དབུ་བླ་རྒྱ་འཇམ་དཔལ་གསང་བའི་དུས་སུ་གནས་རྙིང་དགོན་པ་ཕྱག་བཏབ། གནས་རྙིང་དགོན་པར་རབ་གནས་གནང་བའི་མཛད་སྒོར་ས་གནས་དེ་གའི་མང་ཚོགས་ཀྱིས་དགོན་པར་རབ་གནས་གནང་བའི་མཛད་སྒོར་རྟེན་འབྲེལ་ཞུ་ཆེད་སྒོར་གཞས་འཁྲབ་ཅིང་། དེ་ནས་བཟུང་གནས་རྙིང་སྒོར་གཞས་བྱུང་བར་གྲགས།
        གནས་རྙིང་སྒོར་གཞས་ལ་འཁྲབ་སྟོན་གྱི་ཉམས་འགྱུར་ཐུན་མོང་མ་ཡིན་པ་དང་། འཁྲབ་སྟངས་མང་བ། གཞས་ཚིག་སྙན་ལ་ནང་དོན་ཟབ་པ། རོལ་དབྱངས་ཀྱི་འགྱུར་ཁུག་ལྷོད་ལ་རྣ་བར་འཇེབས་པ། སྟངས་སྟབས་འཁྲུག་ཆ་དོད་ལ་དལ་ལྷོད་འཚམ་པ་བཅས་ཀྱི་ཁྱད་ཆོས་ལྡན་གཤིས། རྒྱ་ཆེའི་མང་ཚོགས་ཀྱིས་ཤིན་ཏུ་དགའ་པོ་བྱེད་པས་མི་རབས་ནས་མི་རབས་བར་རྒྱུན་འཛིན་བྱུང་ཡོད།
        2007ལོར་གནས་རྙིང་སྒོར་གཞས་དེ་བོད་རང་སྐྱོང་ལྗོངས་ཀྱི་མངོན་མིན་རིག་གནས་ཤུལ་བཞག་ཁག་གཉིས་པའི་མིང་གཞུང་དུ་བཅུག་ཡོད།
       གཟབ་མཆོར་སྤྲས་པའི་གནས་རྙིང་སྒོར་གཞས་འཁྲབ་མཁན།
གནས་རྙིང་སྒོར་གཞས་འཁྲབ་བཞིན་པ།
རྩོམ་སྒྲིག་པ།སྣང་རྡོར།