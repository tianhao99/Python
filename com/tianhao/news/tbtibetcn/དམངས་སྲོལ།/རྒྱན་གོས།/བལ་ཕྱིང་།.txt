བལ་ཕྱིང་།
གནམ་ངོ་དྭངས་ཤིང་ཉི་མ་དྲོ་བའི་ཉིན་ཐང་ངོས་འཇམ་པོའི་སྟེང་དུ་རེ་ཕྱར་ཆེན་པོ་ཞིག་བཏིངས་པའི་ཁར་བལ་ཡག་པོར་བསེད་པ་དག་ལེབ་མོར་བཀོད་ཅིང༌།  དེའི་སྟེང་ཆུ་ཁོལ་མ་ཅུང་ཟད་གཏོར་ནས་རེ་ཕྱར་དང་བཅས་རིལ་བོར་བསྒྲིལ་ཏེ།   ཕྱིང་བ་ཆེ་ཆུང་དང་འཚམས་པར་ཕོ་མོ་འགས་ཆུ་ཚོད་གཅིག་རིང་ལག་པས་བསྒྲིལ་དགོས་པ་དང༌།   དེ་ནས་རེ་ཕྱར་བཏོན་ནས་ཕྱིང་བ་ཁོ་ན་ཆུ་ཚོད་ཁ་ཤས་རིང་དུ་བསྒྲིལ་ཏེ་ཕྱིང་བ་འཇོག་སྲོལ་རོང་འབྲོག་གཉིས་ཀར་དར་ཡོད་ལ།   དེས་རྒྱུ་བྱས་པའི་གྱོན་ཆས་ཀྱང་མང་སྟེ།   དཔེར་ན་རྐྱ་ཕྱིང་ལྟ་བུ་འབྲོག་པ་རྣམས་རྟ་བྱོན་ནས་འགྲུལ་བཞུད་བྱེད་དུས་ཀྱི་ཆར་གོས་སུ་ཕྱིང་བས་བཟོས་པའི་གྱོན་ཆས་དང༌།   རྫི་ཕྱིང་ལྟ་བུ་རོང་འབྲོག་གི་ཕྱུགས་རྫིའི་ཆར་གོས་སུ་མགོར་གྱོན་བྱེད་ཀྱི་ཞྭ་མོ་དང་བཅས་པ་ཡོད་པའི་ཕྱིང་བའི་གྱོན་ཆས།   ཁེབས་འབོལ་ལྟ་བུ་དགུན་དུས་སུ་གྲང་ངར་སེལ་ཐུབ་པ་ཕྱིང་བའི་ནང་ངོས་སུ་སྤུ་རིང་ཡོད་པ་འབྲོག་པའི་ཉལ་ཆས་དང༌།   ཕྱིང་ཞྭ་ལྟ་བུ་སྔར་རེབ་གོང་འབྲོག་པའི་ཕོ་མོ་རྒན་གཞོན་ཚང་མར་དབྱར་དུས་སུ་གོན་པའི་ཕྱིང་ཞྭ་རྩེ་བུད་ཞེས་བྱ་བ་ཞྭ་རྩེར་སྟོང་སྐུད་དམར་པོའི་ཚར་ལོས་བརྒྱན་པ་ཞིག་བཟོ་སྲོལ་ཡོད་ཅིང༌།   དེ་ཉིད་སྔར་རེབ་གོང་ས་ཆར་དར་ཆེ་འདོད་དེ་རེབ་གོང་གི་གཞི་བདག་ཨ་མྱེས་བྱ་ཁྱུང་གི་བྲིས་ཐང་རྣམས་སུ་ཕྱིང་ཞྭ་དེ་གྱོན་ཡོད་པ་ཤེས་ཐུབ།  དེང་འབྲོག་ཕྱོགས་སུ་ཕྱིང་ཞྭ་གྱོན་ཡོད་པ་མཐོང་རྒྱུ་ཡོད་ལ།  རོང་དུ་སྡེ་བ་ཁ་ཤས་ཀྱིས་དྲུག་པའི་ཀླུ་རོལ་རྩེད་སྐབས་གྱོན་པའི་འཕྱོར་ཞྭ་དང་རྒྱན་གོས་ལྟ་བུ་ཞིག་ལས་དུས་རྒྱུན་མཐོང་དུ་མེད།།
         ད་རུང་ཕྱིང་ལྷམ་ཞེས་འབྲོག་ཕྱོགས་སུ་དགུན་ཁར་གྱོན་པར་རྒྱུ་ཕྱིང་བ་ལས་ལྷམ་གོག་ཡུ་རིང་ཞིག་བཟོ་སྲོལ་ཡོད་པ་དེ་ལ་ཡང་ཞིང་དྲོ་བའི་ཁྱད་ཆོས་ལྡན་པས་འབྲོག་པའི་ལག་ཤེས་བཟོ་རྩལ་ཁྱད་མཚར་ཅན་ཞིག་ཡིན་ནོ།།བལ་ཕྱིང་།
གནམ་ངོ་དྭངས་ཤིང་ཉི་མ་དྲོ་བའི་ཉིན་ཐང་ངོས་འཇམ་པོའི་སྟེང་དུ་རེ་ཕྱར་ཆེན་པོ་ཞིག་བཏིངས་པའི་ཁར་བལ་ཡག་པོར་བསེད་པ་དག་ལེབ་མོར་བཀོད་ཅིང༌།  དེའི་སྟེང་ཆུ་ཁོལ་མ་ཅུང་ཟད་གཏོར་ནས་རེ་ཕྱར་དང་བཅས་རིལ་བོར་བསྒྲིལ་ཏེ།   ཕྱིང་བ་ཆེ་ཆུང་དང་འཚམས་པར་ཕོ་མོ་འགས་ཆུ་ཚོད་གཅིག་རིང་ལག་པས་བསྒྲིལ་དགོས་པ་དང༌།   དེ་ནས་རེ་ཕྱར་བཏོན་ནས་ཕྱིང་བ་ཁོ་ན་ཆུ་ཚོད་ཁ་ཤས་རིང་དུ་བསྒྲིལ་ཏེ་ཕྱིང་བ་འཇོག་སྲོལ་རོང་འབྲོག་གཉིས་ཀར་དར་ཡོད་ལ།   དེས་རྒྱུ་བྱས་པའི་གྱོན་ཆས་ཀྱང་མང་སྟེ།   དཔེར་ན་རྐྱ་ཕྱིང་ལྟ་བུ་འབྲོག་པ་རྣམས་རྟ་བྱོན་ནས་འགྲུལ་བཞུད་བྱེད་དུས་ཀྱི་ཆར་གོས་སུ་ཕྱིང་བས་བཟོས་པའི་གྱོན་ཆས་དང༌།   རྫི་ཕྱིང་ལྟ་བུ་རོང་འབྲོག་གི་ཕྱུགས་རྫིའི་ཆར་གོས་སུ་མགོར་གྱོན་བྱེད་ཀྱི་ཞྭ་མོ་དང་བཅས་པ་ཡོད་པའི་ཕྱིང་བའི་གྱོན་ཆས།   ཁེབས་འབོལ་ལྟ་བུ་དགུན་དུས་སུ་གྲང་ངར་སེལ་ཐུབ་པ་ཕྱིང་བའི་ནང་ངོས་སུ་སྤུ་རིང་ཡོད་པ་འབྲོག་པའི་ཉལ་ཆས་དང༌།   ཕྱིང་ཞྭ་ལྟ་བུ་སྔར་རེབ་གོང་འབྲོག་པའི་ཕོ་མོ་རྒན་གཞོན་ཚང་མར་དབྱར་དུས་སུ་གོན་པའི་ཕྱིང་ཞྭ་རྩེ་བུད་ཞེས་བྱ་བ་ཞྭ་རྩེར་སྟོང་སྐུད་དམར་པོའི་ཚར་ལོས་བརྒྱན་པ་ཞིག་བཟོ་སྲོལ་ཡོད་ཅིང༌།   དེ་ཉིད་སྔར་རེབ་གོང་ས་ཆར་དར་ཆེ་འདོད་དེ་རེབ་གོང་གི་གཞི་བདག་ཨ་མྱེས་བྱ་ཁྱུང་གི་བྲིས་ཐང་རྣམས་སུ་ཕྱིང་ཞྭ་དེ་གྱོན་ཡོད་པ་ཤེས་ཐུབ།  དེང་འབྲོག་ཕྱོགས་སུ་ཕྱིང་ཞྭ་གྱོན་ཡོད་པ་མཐོང་རྒྱུ་ཡོད་ལ།  རོང་དུ་སྡེ་བ་ཁ་ཤས་ཀྱིས་དྲུག་པའི་ཀླུ་རོལ་རྩེད་སྐབས་གྱོན་པའི་འཕྱོར་ཞྭ་དང་རྒྱན་གོས་ལྟ་བུ་ཞིག་ལས་དུས་རྒྱུན་མཐོང་དུ་མེད།།
           ད་རུང་ཕྱིང་ལྷམ་ཞེས་འབྲོག་ཕྱོགས་སུ་དགུན་ཁར་གྱོན་པར་རྒྱུ་ཕྱིང་བ་ལས་ལྷམ་གོག་ཡུ་རིང་ཞིག་བཟོ་སྲོལ་ཡོད་པ་དེ་ལ་ཡང་ཞིང་དྲོ་བའི་ཁྱད་ཆོས་ལྡན་པས་འབྲོག་པའི་ལག་ཤེས་བཟོ་རྩལ་ཁྱད་མཚར་ཅན་ཞིག་ཡིན་ནོ།།