སྐྱིད་གྲོང་གི་རྒྱན་གོས།
བོད་ལྗོངས་སྐྱིད་གྲོང་རྫོང་སྐྱིད་གྲོང་ལུང་ཤུར་ནི་བལ་ཡུལ་དང་ཉེ་ཞིང་། ཡུལ་དེའི་བོད་རིགས་ཀྱི་རྒྱན་གོས་ལ་ཐུན་མོང་མ་ཡིན་པའི་ཁྱད་ཆོས་ལྡན་པ་སྟེ། སྣམ་བུ་གཙོ་བོར་བྱེད་པ་དང་། ཁ་མདོག་འདྲ་མིན་གྱི་མེ་ཏོག་འཚེམ་དྲུབ་བརྒྱབ་ཀྱི་ཡོད། འཚོ་བའི་ཆུ་ཚད་ཇེ་མཐོར་འགྲོ་བ་དང་བསྟུན་ནས། ནར་སོན་པའི་བུ་དང་བུ་མོ་ཚང་མར་གསེར་དངུལ་གྱི་རྒྱན་ཆ་ཡོད་པ་དང་། ལོ་གསར་རམ་དུས་ཆེན་གཏོང་བའི་སྐབས་སུ། མི་རྣམས་ཀྱིས་ལུས་ལ་གཟབ་འཆོར་ལེགས་པར་སྤྲས་ཏེ་མཉམ་འཛོམས་བྱེད་ཀྱི་ཡོད་པས་མཛེས་སྡུག་ལྡན་པའི་མཛེས་ལྗོངས་ཤིག་ཏུ་འགྱུར་གྱི་ཡོད།
རྩོམ་སྒྲིག་པ། སྣང་རྡོར།