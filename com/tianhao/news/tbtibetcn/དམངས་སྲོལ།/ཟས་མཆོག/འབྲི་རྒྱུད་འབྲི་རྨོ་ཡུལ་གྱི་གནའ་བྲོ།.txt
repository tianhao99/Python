འབྲི་རྒྱུད་འབྲི་རྨོ་ཡུལ་གྱི་གནའ་བྲོ།
༡
                                                           སྲིད་པ་ཡག་ལ་དང་པོ་མ་ཆགས།།
                                                           སྲིད་པ་ཡག་ལ་དང་པོ་ཆགས་བྱུང་།།
                                                           སྲིད་པ་ཡག་ལ་དང་པོ་ཆགས་ས།།
                                                           རྩ་བ་ཡག་ལ་ཙན་དན་སྡོང་པོ།།
                                                           ཙན་དན་ཡག་ལ་རྩ་བ་ཡག་བྱུང་།།
                                                           རྩ་བ་ཡག་ལ་ས་ལ་ཟུག་ཡོད།།
                                                           ཙན་དན་ཡག་ལ་སྐེད་པ་ཡག་བྱུང་།།
                                                           རྐེད་པ་ཡག་ལ་གསེར་ཤུབས་ཕྲ་མོ།།
                                                           ཙན་དན་ཡག་ལ་ལོ་མ་ཡག་བྱུང་།།
                                                           ལོ་མ་ཡག་ལ་གདུགས་དང་རྒྱལ་མཚན།།
                                                           ཙན་དན་ཡག་ལ་རྩེ་མོ་ཡག་བྱུང་།།
                                                           རྩེ་མོ་ཡག་ལ་དགུང་དང་མཉམ་བྱུང་།།
༢
                                                           སྲིད་པ་ཡག་ལ་གཉིས་པ་མ་ཆགས།།
                                                           སྲིད་པ་ཡག་ལ་གཉིས་པ་ཆགས་བྱུང་།།
                                                           སྲིད་པ་ཡག་ལ་གཉིས་པ་ཆགས་ས།།
                                                           རྩ་བ་ཡག་ལ་ལྷ་ཤུག་སྡོང་པོ།།
                                                           ལྷ་ཤུག་ཡག་ལ་རྩ་བ་ཡག་བྱུང་།།
                                                           རྩ་བ་ཡག་ལ་ས་ལ་ཟུག་ཡོད།།
                                                           ལྷ་ཤུག་ཡག་ལ་སྐེད་པ་ཡག་བྱུང་།།
                                                           སྐེད་པ་ཡག་ལ་དངུལ་ཤུབས་ཕྲ་མོ།།
                                                           ལྷ་ཤུག་ཡག་ལ་ལོ་མ་ཡག་བྱུང་།།
                                                           ལོ་མ་ཡག་ལ་གདུགས་དང་རྒྱལ་མཚན།།
                                                           ལྷ་ཤུག་ཡག་ལ་རྩེ་མོ་ཡག་བྱུང་།།
                                                           རྩེ་མོ་ཡག་ལ་དགུང་དང་མཉམ་བྱུང་།།
༣
                                                           སྲིད་པ་ཡག་ལ་གསུམ་པ་མ་ཆགས།།
                                                           སྲིད་པ་ཡག་ལ་གསུམ་པ་ཆགས་བྱུང་།།
                                                           སྲིད་པ་ཡག་ལ་གསུམ་པ་ཆགས་ས།།
                                                           རྩ་བ་ཡག་ལ་ལྕང་མའི་སྡོང་པོ།།
                                                           ལྕང་མ་ཡག་ལ་རྩ་བ་ཡག་བྱུང་།།
                                                           རྩ་བ་ཡག་ལ་ས་ལ་ཟུག་ཡོད།།
                                                           ལྕང་མ་ཡག་ལ་སྐེད་པ་ཡག་བྱུང་།།
                                                           སྐེད་པ་ཡག་ལ་གཡུ་ཤུབས་ཕྲ་མོ།།
                                                           ལྕང་མ་ཡག་ལ་ལོ་མ་ཡག་བྱུང་།།
                                                           ལོ་མ་ཡག་ལ་གདུགས་དང་རྒྱལ་མཚན།།
                                                           ལྕང་མ་ཡག་ལ་རྩེ་མོ་ཡག་བྱུང་།།
                                                           རྩེ་མོ་ཡག་ལ་དགུང་དང་མཉམ་བྱུང་།།