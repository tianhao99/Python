བོད་ལྗོངས་ཀྱི་དམངས་ཁྲོད་སྲོལ་རྒྱུན་རོལ་རྩེད།
བོད་མི་སེར་ཡང་འཛམ་གླིང་སྟེང་གི་ས་གནས་དང་མི་རིགས་གང་རུང་དང་འདྲ་བར་འཚོ་བའི་ཁྲོད་རོལ་རྩེད་ཀྱི་རྣམ་པ་ཕུན་སུམ་ཚོགས་པ་ཞིག་གསར་གཏོད་བྱས་ཡོད།  དེ་ཡང་ཀུན་ལ་ཆ་རྒྱུས་ལྡན་པའི་རྟ་རྒྱུགས་དང་།  གཞས་གཏོང་པ།   བྲོ་འཁྲབ་པ་བཅས་ལས་གཞན་ད་དུང་ས་གནས་གཞན་གྱི་མི་ལ་ཆ་རྒྱུས་མེད་པའི་སྲོལ་རྒྱུན་རོལ་རྩེད་ཀྱང་ཡོད་དེ།  གཤམ་དུ་སྒྲིག་པ་པོས་དཔེ་བརྗོད་འགའ་དྲངས་ནས་ལྷན་རྒྱས་དང་མཉམ་དུ་དེའི་སྐོར་ཤེས་བར་བྱའོ།    བོད་ཀྱི་ཤོ་རྡེའུ།       ཤོ་རྡེའུ་རོལ་རྩེད་ལ་བོད་ལྗོངས་སུ་ལོ་ངོ་སྟོང་ཕྲག་དུ་མའི་ལོ་རྒྱུས་ལྡན་ཞིང་།  ལོ་རྒྱུས་ཡིག་ཚགས་སུ་བཀོད་པ་ལྟར་ན།  གདོད་མའི་དུས་སུ།  བོད་རིགས་ཀྱི་མེས་པོ་རྣམས་ཀྱིས་ཤོ་རྡེའུ་ནི་མོ་འདེབས་སྐབས་ཀྱིས་རུས་བརྐོས་རྩིས་འབྲས་སུ་སྤྱོད་ཀྱིན་ཡོད་ཅིང་།  དེ་ནས་སྤྱི་ལོ༡༦༤༢ལོར་གཞུང་ས་དགའ་ལྡན་ཕོ་བྲང་གི་ས་གནས་སྲིད་གཞུང་བཙུགས་པ་ནས་བཟུང་།  ཤོ་རྡེའུ་ནི་བློ་གྲོས་འགྲན་པ་དང་སེམས་གཡེང་པའི་རོལ་རྩེད་ཞིག་ཏུ་གྱུར་ནས་བོད་མི་དམངས་ཀྱི་ཉིན་རྒྱུན་རོལ་རྩེད་འཚོ་བའི་ཁྲོད་གོ་གནས་གལ་ཆེན་ཟིན།　 བོད་ཀྱི་ཤོ་རྡེའུ་རྩེད་པར་ཤོ་རྡེའུ་དང་།  ཤོ་ཕོར།  ཤོ་གཞོང་།  རྡེའུ།  ཤོ་གདན་བཅས་ཚང་དགོས་པ་དང་།  ཁོར་ཡུག་དང་རྩེད་ར་མི་མཐུན་པ་དང་བསྟུན་ནས་ཡུལ་དེར་མཐུན་པའི་རྒྱུ་ཆ་སྤྱད་ཀྱང་ཆོག་སྟེ།  དཔེར་ན།  རྩམ་པས་ཤོ་རྡེའུ་བཟོ་བ།  འབར་ཞུན་དང་ཤིང་དུམ་རྡེའུ་བྱེད་པ།  བལ་གདན་གྱིས་ཤོ་གདན་བྱེད་པ།  ཤོ་ཕོར་ དུས་ཤོ་རྡེའུ་རེས་མོས་སུ་གཡུག་ནས་སུས་སྔོན་དུ་གཞན་དག་བརྒལ་ནས་སྐོར་བ་གཅིག་རྒྱག་ཐུབ་སོང་ན་དེ་རང་ལ་རྒྱལ་ཁ་ཐོབ་པ་རེད།        བོད་ཁུལ་གྱི་ས་ཁུལ་སོ་སོར་རོལ་རྩེད་ཀྱི་རྩ་དོན་མི་མཐུན་པ་རེ་ཡོད་མོད།  གཞི་རྩའི་རོལ་རྩེད་ཀྱི་རྩ་དོན་ལ་ཁྱད་པར་ཆེན་པོ་མེད།  རོལ་རྩེད་ཁྲོད་རྒྱལ་ཕམ་གྱི་དབྱེ་བ་དགར་ཐབས་ནི་གཤམ་ལྟར། （༡）  རྩེད་མཁན་སུ་ཞིག་གིས་སྔོན་ལ་རང་གི་རྡེའུ་ཡིས་ཕ་རོལ་ཕམ་པར་བརྒྱབ་ནས་ཤོ་མིག་ཆུང་ངུ༦༤བརྒལ་ཐུབ་པ་བྱུང་ན་རྒྱལ་ཁ་ཐོབ་པ།  ལྷག་པར་དུ་རྡེའུ་དགུ་ཕྱོགས་གཅིག་ཏུ་བསྡུས་རྗེས་ཕ་རོལ་ལས་བརྒལ་ཐུབ་པ་དེ་ནི་ཆེས་ལེགས་པའི་རྒྱལ་ཁ་ཐོབ་སྟངས་ཤིག་ཏུ་བརྩི་བ་རེད།  （༢）རྡེའུ་རྒྱལ་དེ་བཞག་རྗེས།  རྩེད་མཁན་གྱིས་གཡུག་པའི་རྡེའུ་དག་རྡེའུ་རྒྱལ་གྱི་སྟེང་དུ་འཁེལ་ཚེ་རང་གི་རྡེའུ་རྒྱལ་དེ་སྔུན་དུ་བསྣུར་རྒྱུ་དང་།  འདི་ལྟར་རྡེའུ་རྒྱལ་དེ་ཆེས་མཇུག་མཐའི་རྡེའུ་རྟགས་སུ་སླེབས་ཐུབ་པ་བྱུང་ན་དེ་ཡང་རྒྱལ་ཁ་ཐོབ་པར་བརྩིས་ཆོག   （༣）  རོལ་རྩེད་ཀྱི་གོ་རིམ་ཁྲོད། རྩེད་མཁན་གཅིག་གིས་རྡེའུ་དེ་རྡེའུ་གནས་གཉིས་པར་འཕངས་རྗེས།  དེས་མུ་མཐུད་དུ་ཤོ་རྡེའུ་འཕངས་ཆོག གལ་ཏེ་བསྟུད་མར་ཐེངས་གསུམ་ལ་རྡེའུ་གནས་གཉིས་པར་འཕེན་ཐུབ་པ་བྱུང་ན་རྒྱལ་ཁ་ཐོབ་པ་རེད།  （༤） རྩེད་མཁན་གྱིས་གཡུག་པའི་ཤོ་རྡེའུ་གཉིས་ཐོག་བརྩེགས་ཏུ་དམིགས་བསལ་གྱི་རྡེའུ་གནས་སུ་ཡོད་དུས།  དེ་འཕྲལ་ཆེད་སྤྱོད་ཤོ་རྡེའུ་ཡིས་དེ་གཏོར་ཐུབ་པ་བྱུང་ཚེ།  དེ་ལ་རྒྱལ་ཁ་ཐོབ་པ་མ་ཟད་རྩེད་ཆས་ཚང་མ་རང་ལ་དབང་པ་དང་། དེ་ནི་བཀྲ་ཤིས་པའི་རྟགས་ཤིག་ཏུ་བརྩི་བཞིན་ཡོད།