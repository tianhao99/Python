གཡུ་ཐོག་རྒྱུད་འཛིན་པ་དཀོན་མཆོག་རྒྱལ་མཚན་གྱི་མི་ཚེའི་གཏམ་རྒྱུད།
གཡུ་ཐོག་རྒྱུད་འཛིན་པ་དཀོན་མཆོག་རྒྱལ་མཚན་གྱི་མི་ཚེའི་གཏམ་རྒྱུད། ༼ཁག་དང་པོ ༽
གངས་ལྗོངས་གསེར་ཟམ་ལས་མི་ཚེའི་གཏམ་གླེང་འོས་སྦྱོར།
      རྒྱ་ཆེ་བའི་ཀློག་པ་པོ་ལགས། ཉེ་ལམ་མཚོ་སྔོན་བོད་སྐད་རླུང་འཕྲིན་དྲ་ཚིགས་ཀྱིས་ཁོང་ཉིད་ལ་བཅར་འདྲི་བྱས་པའི་གནས་ཚུལ་སྒྲ་བླངས་པར་ངས་ཐེངས་མང་པོར་ཉན་རྗེས། དེ་ཉིད་ཡི་གེར་འཁོད་དེ་ཀུན་གྱི་མིག་ལམ་དུ་བཤམས་པར་དགོས་པ་ཆེན་པོར་འདུག་སྙམ་ནས། ཡེ་གེར་བཏབ་འདི་དང་གསུང་བཤད་སྒྲ་བླངས་པ་གཉིས་མཉམ་དུ་སྦྲགས་ནས་ཉན་ན་གོ་བ་ཆེན་པོ་བསྐྱེད་ཐུབ།
བཤེས་གཉེན་དམ་པ་དཀོན་མཆོག་ལགས་མཚམས་སྦྱོར་མདོར་བསྡུས།
       དཀོན་མཆོག་རྒྱལ་མཚན་སྤྱི་ལོ༡༩༦༥ལོར་མཚོ་སྔོན་ཞིང་ཆེན་མཚོ་ལྷོ་བོད་རིགས་རང་སྐྱོང་ཁུལ་ཁྲི་ཀ་རྫོང་སེར་བརྒྱ་སྡེ་བ་ནས་སྐྱེས། ད་ལྟ་མཚོ་སྔོན་སློབ་ཆེན་བོད་ལུགས་གསོ་རིགས་སློང་གླིང་དུ་སློབ་དཔོན་གཞོན་པ་དང་བོད་སྨན་གྱི་གཙོ་བཅོས་སྨན་པའི་འགན་བཞེས་ཡོད། ༡༩༨༡ལོར་སྐུ་འབུམ་བྱམས་པ་གླིང་ནས་རབ་ཏུ་བྱུང་སྟེ། སྔ་གཞུག་ཏུ་གཙང་བཀྲ་ཤིས་ལྷུན་པོ། བླ་བྲང་དགོན་པ་སོགས་སུ་དགེ་བའི་བཤེས་གཉེན་དམ་པ་ཨ་ལགས་བཀྲ་ཤིས་དང་དགེ་བཤེས་ཆེན་མོ་ངག་དབང་བསྟན་འཛིན། དགེ་བཤེས་བློ་བཟང་བསྟན་ཆོས་སོགས་སྐྱེ་བུ་དམ་པ་མང་པོའི་མདུན་ནས་བོད་ཀྱི་གསོ་བ་རིག་པ་དང་སྒྲ་རིག་པ། ཚད་མ་རིག་པ། སྙན་ངག བརྡ་སྤྲོད་སོགས་ལ་མང་དུ་གསན་ཏེ་མདོ་སྔགས་ཆོས་ཀྱི་གཞུང་ལུགས་རྒྱ་མཚོར་ཐོས་བསམ་དཔྱིས་ཕྱིན་པ་མཛད་ཅིང་། མཁས་བཙུན་བཟང་གསུམ་གྱི་ཡོན་ཏན་ལ་མངའ་བརྙེས། ༡༩༩༦ལོར་ཨ་རི་རྒྱལ་ཁབ་དུ་བསྐྱོད་ནས༼ཐུན་མོང་འཕྲོད་བསྟེན་རིག་པའི༽ཐད་ཀྱི་འབུམ་རམས་པའི་ཐོབ་ཐང་བླངས་པ་དེས་ཁོ་རང་བོད་རིགས་ས་ཁུལ་དུ་རིག་གཞུང་དེའི་བསླབ་གནས་ལེན་མཁན་གྱི་མི་ཐོག་མར་གྱུར་པར་མ་ཟད། དེ་མིན་ཁོ་རང་རམས་འབྱམས་པའི་ཐོབ་ཐང་རྩེག་མ་ལེན་མཁན་ཞིག་ཀྱང་ཡིན།
སློབ་སྦྱོང་བརྒྱུད་རིམ།
          ༡༩༩༥ལོར་ཀྲུང་གོའི་བོད་སྐད་ཡིག་གི་མཐོ་རིམ་ནང་བསྟན་སློབ་གླིང་ནས༼ནང་བསྟན་དང་སྒྲ་རིག་པའི༽ཆེད་སྦྱོང་ཐོབ་ཐབ་བླངས། 
         ༢༠༠༠ལོར་ཐའེ་ལེན་ཌ་རྒྱལ་ཁབ་ཀྱི་མཱ་ཞེ་ལོང་སློབ་གྲྭ་ཆེན་མོ་ནས༼ཐོག་མའི་བདེ་སྲུང་བདག་སྐྱོང་གི་དོ་དམ་རིག་པ༽ཞེས་པའི་ཆེད་ལས་སྦྱངས་ཏེ་རབ་འབྱམས་པའི་ཐོབ་ཐང་བླངས། 
         ༢༠༠༡ལོར་ཨ་མེ་རི་ཁིའི་ཧྥོ་མེན་ཐུག་རྒྱལ་སྤྱིའི་ཞིབ་འཇུག་ཟབ་སྦྱོང་སློབ་གླིང་ནས ༼རྒྱལ་སྤྱི་དང་རིག་གནས་བརྒལ་བའི་བར་གྱི་དོ་དམ༽ཆེད་ལས་ལ་སློབ་སྦྱོང་བྱས་ཏེ་རབ་འབྱམས་པའི་ཐོབ་ཐང་བླངས། 
        ༢༠༡༠ལོར་ཨ་མེ་རི་ཁའི་ལོ་ཧྲན་ཅི་ཅཱ་ལེ་ཧྥུ་ནེ་ཡ་སློབ་གྲྭ་ཆེན་མོ(UCLA)ནས༼ཐུན་མོང་འཕྲོད་བསྟེན་རིག་པའི༽ཆེད་ལས་སྦྱངས་ཏེ་འབུམ་རམས་པའི་ཐོབ་ཐང་བླངས། 
སྤྱི་ཚོགས་ཐོབ་ཐང་།
         ༡༩༩༢ལོ་ནས་བཟུང་མཚོ་སྔོན་ཞིང་ཆེན་སྐུ་འབུམ་དགོན་པའི་རྒྱ་དྲམ་དམར་པོའི་ཚོགས་པའི་ཚོགས་གཙོ་གཞོན་པའི་འགན་འཁུར།
         ༢༠༠༡ལོ་ནས་བཟུང་སྐུ་འབུམ་དགོན་པའི་བོད་སྨན་ཁང་གི་མགོ་གཙོའི་འགན་འཁུར།
        ༢༠༠༡ལོ་ནས་བཟུང་ཨ་མེ་རི་ཁའི་བོད་སྨན་ཐེབས་རྩ་ཚོགས་པ་གསར་འཛུགས་བྱས་པ་དང་དེའི་ལས་འཛིན་དཔོན་པོའི་འགན་འཁུར།
        ༢༠༠༢ལོ་ནས་བཟུང་སྐུ་འབུམ་དགོན་པའི་ཆོས་ལུགས་ཐུན་ཚོགས་ཀྱི་ལས་འཛིན་པའི་འགན་འཁུར།
        ༢༠༡༡ལོར་མཚོ་སྔོན་བོད་སྨན་རིག་གཞུང་ཚོགས་པའི་རྒྱུན་ལས་ལས་འཛིན་པའི་འགན་འཁུར།
        ༢༠༠༧ལོར་གླེང་ཆེན་ཨ་མེ་རི་ཁའི་རིག་གཞུང་ཚོགས་པའི་དྲུང་ཡིག་ཆེན་མོ་བཅས་ཀྱི་འགན་འཁུར། དེ་ལས་གཞན༡༩༩༦ལོ་ནས༢༠༡༠ལོའི་བར་ཨ་མེ་རི་ཁ་ནས་ཐེངས་སུམ་ཅུ་ཙམ་གྱི་རིག་གཞུང་བརྗེ་རིས་ཚོགས་འདུར་ཞུགས་ཏེ ༼བོད་ཀྱི་གསོ་བ་རིག་པའི་གཞུང་ལུགས༽ དང༼བོད་རྒྱུད་སངས་རྒྱས་ཆོས་ལུགས་ཀྱི་སྒྱུལ་རྩལ༽། ༼ཀྲུང་གོའི་བོད་ལུགས་གསོ་རིག་གི་འཕེལ་རྒྱས་དང་ཞིབ་འཇུག༽སོགས་ཆེད་དོན་འཆད་ཁྲིད་དང་གཏམ་བཤད་གང་མང་སྤེལ་ཏེ་བོད་ཀྱི་རིག་གནས་བཅུའི་ཡ་གྱལ་གསོ་བ་རིག་པ་འདི་ཉིད་དང་བོད་ཀྱི་སྲོལ་རྒྱུན་རིག་གནས་ཨ་རི་མི་དམངས་གཙོས་འཛམ་གླིང་གི་མི་དམངས་ལ་དྲིལ་སྒྲོག་བྱས་པ་རེད།
བརྩམས་ཆོས་ཀྱི་སྐོར། 
          ཨ་རིའི་སྒྲར་ཁྲི་མའོ་ཐུ་སློབ་གླིང་(Dartmouthcolleye)ནས་བོད་ཀྱི་རིག་གནས་མཚམས་སྦྱོར་གནང་བཞིན་པ། ༡༩༩༦ལོར་བོད་ཡིག་གི་ལམ་ནས་སྒྲིག་རྩོམ་བྱས་ཏེ་བྲིས་པའི༼བོད་ལུགས་གསོ་རིག་འཇུག་ངོགས༽ཞེས་པ་པེ་ཅིན་མི་རིགས་དཔེ་སྐྲུན་ཁང་གིས་པར་དུ་བསྐྲུན། བོད་སྨན་སློབ་པའི་ལས་དང་པོ་རྣམས་ཀྱིས་དགའ་བསུ་ཐོབ། ༡༩༩༩ལོར་དབྱིག་ཡིག་གི་ལམ་ནས་བྲིས་པའི«སྣ་མང་ཅན་དང་རྒྱལ་སྤྱིའི་རིག་གནས»ཞེས་པའི་དཔྱད་རྩོམ་དེ་ཨ་མེ་རི་ཁིའི་ཧྥོ་མེན་ཐུག་རྒྱལ་སྤྱིའི་ཞིབ་འཇུག་ཟབ་སྦྱོང་སློབ་གླིང་གི་ཚགས་པར་སྟེང་བཀོད། ༢༠༠༢ལོར་རྒྱ་ཡིག་གི་བྲིས་པའི༼བོད་ལུགས་གསོ་རིག་མཚམས་སྦྱོར་མདོར་བསྡུས།(སྤྱི་བཤད)༽ཅེས་པ་དེ«སྨན་པའི་དོ་དམ»ཞེས་པའི་དུས་དེབ་ཀྱི་འདོན་ཐེངས་གསུམ་པའི་སྟེང་བཀོད་པ་དང་། དཔྱད་རྩོམ་དེ་ལོ་དེའི་ཟླ་བཞི་བར་རྒྱལ་ཡོངས་གསོ་རིག་འཕྲོད་བསྟེན་ཕུལ་བྱུང་གཟེངས་བསྟོད་བྱ་དགའ་ཐོབ། ཟླ༡༠པའི་ནང་དཔྱད་རྩོམ་དེ་ལ་ཀྲུང་ཧྭའི་མིང་གྲགས་སྨན་པའི་རིག་གཞུང་ལྷན་ཚོགས་ཀྱིས་གནང་བའི་ཕུལ་བྱུང་དཔྱད་རྩོམ་གྱི་བྱ་དགའ་ཐོབ་པར་མ་ཟད། ༢༠༠༣ལོའི་ཟླ༤པའི་ཚེས༢༦ཉིན་རྒྱལ་ཡོངས་སྨན་རྫས་འཕྲོད་བསྟེན་ཕུལ་བྱུང་གྲུབ་འབྲས་དཔྱད་བསྡུར་ཨུ་ཡོན་ལྷན་ཚོགས་ཀྱིས་གནང་བའི་རྒྱལ་ཡོངས་སྨན་རྫས་ཕུལ་བྱུང་གྲུབ་འབྲས་ཀྱི་བྱ་དགའ་ཨང་གསུམ་པ་ཐོབ། དཔྱད་རྩོམ་དེ་ད་དུང༼ཀྲུང་ཧྭའི་གསོ་རིག་ཕུལ་བྱུང་རིག་གཞུང་དཔྱད་རྩོམ།༽གྱི་པོད་གསུམ་པར་བཀོད། དེ་ལས་གཞན་པའི་བོད་རྒྱ་དབྱིན་གསུམ་ཀྱིས་བྲིས་པའི་བརྩམས་ཆོས་མང་དུ་སྣང་།
རྩོམ་སྒྲིག་པ་དང་མགོ་འཛིན་པ། སྟོབས་ལྡན་བཀྲ་ཤིས། རྩོམ་སྒྲིག་འགན་ཁུར་བ། ལྷ་བརྟན།
ཡིག་སྒམ། ddzha.xi@gmail.com
འབྲེལ་གཏུག་ཁ་པར། ༠༩༧༡--༣༩༩༠༠༠༩
༼ཁག་དང་པོའི་བཅར་འདྲི༽
      ང་ཚོ་མི་རེ་རེ་ནི་རང་ཉིད་ཀྱི་སྐྱེས་ལྷ་ཡིན་ཞིང་། མི་རེ་རེར་རང་ཉིད་ཀྱི་ངོ་མཚར་བའི་བཞུད་ལམ་ཁྲོད་ཀྱི་གཏམ་རྒྱུད་ཡོད། ཁྱེད་ཀྱི་ཆེས་སྤྱིར་བཏང་གི་བཞུད་ལམ་དེ་བདག་གི་ཆེས་རིན་ཐང་མེད་པའི་སྒུལ་ཤུགས་ཡིན། འདི་ནི་ང་ཚོའི་གཏམ་རྒྱུད་ཀྱི་དྲོད་ཁོལ་ཡིན། འདི་ནི་ང་ཚོའི་བཞུད་ལམ་གྱི་འོད་སྣང་ཡིན།
ངག་འདྲི། ཡ་ཨ་ཁུ་དཀོན་མཆོག་རྒྱལ་མཚན་ཁྱེད་བདེ་མོ་ཡིན་ན།
ལན། བདེ་མོ་ཡིན།
ངག་འདྲི། རེད་རེད། ཁྱེད་ཀྱིས་ཐོག་མར་རྒྱ་ཆེའི་ཉན་མཁན་ཡོངས་ལ་བོད་ཀྱི་གསོ་རིག་གཞུང་ལུགས་འདིར་སྒྲ་བཤད་བྱས་ནས། འདིར་སློབ་སྦྱོང་བྱེད་ཚུལ། འདིར་ཞིབ་འཇུག་བྱེད་དགོས་དོན་ཐོག་མའི་གླེང་གཞིའི་ཚུལ་གྱི་སྐོར་ནས་ཁ་བརྡ་ཞིག་བྱས་ན་ཅི་འདྲ་རེད།
ལན། ལགས་སོ། ངས་ཐོག་མར་ད་གི་འདིས་ངེད་ཚོའི་ཉན་མཁན་ཚང་མ་ཐོག་མར་ངས་མཚམས་འདྲི་ཞིག་ཞུ། ད་བོད་ཀྱི་གསོ་རིག་འདི་སྤྱིར་བཏང་བཤད་ནས་ཡོང་ན་རིག་གནས་བཅུ་ཡི་ནང་གི་རིག་གནས་ཆེ་བ་ལྔའི་ཡ་གྱལ་རེད། དེ་ཡིན་ན་འདི་གཞན་རྗེས་སུ་འཛིན་པའི་རིག་གནས། ད་རུང་ཅི་ཟེར་དགོས་པ་རེད། ད་རུང་འཇིག་རྟེན་འདིའི་མི་ཐམས་ཅད་ཀྱིས་བདེ་སྐྱིད་ཀྱི་འཚོ་བ་ཞིག་རོལ་དགོས་ན་མ་ཁ་གཙོ་བོ་མི་འདིའི་ལུས་དང་སེམས་བདེ་དགོས། ལུས་དང་སེམས་ཀྱི་བདེ་སྐྱིད་ཡོང་རྒྱུའི་ཐབས་ཤེས་གཙོ་བོ་འདི་ཅི་ཞིག་གི་བེད་སྤྱོད་གཏོང་དགོས་ཟེར་ན་གསོ་བ་རིག་པའི་བེད་སྤྱོད་གཏོང་དགོས་པ་རེད། དེ་ཡིན་དང་ན་ངེད་ཚོ་རང་གར་མཚོན་ན་མདོ་དབུས་མཐོ་སྒང་འདི་ནས་ལོ་ངོ་སྟོང་ཕྲག་མང་པོའི་རིང་ལ་རང་གི་མེས་པོ་རྣམས་ཀྱིས་གསར་གཏོད་དང་རྒྱུད་འཛིན་བྱས་པའི་གསོ་བ་རིག་པ་གལ་ཆེན་ཞིག་ཡོད་གི འདི་གཙོ་བོ་བྱས་ནས་སྦྱངས་རྒྱུའི་དམིགས་ཡུལ་འདི་མོ་ཞིག་ཡིན།
ངག་འདྲི། ད་ཁྱེད་ཚང་གཅིག་དགུ་གོ་དྲུག་ལོར་ཨ་རིར་སླེབས་ནི་རེད་མོ། སྐབས་ཐོག་དེར་ཁྱེད་ཀྱིས་སློབ་སྦྱོང་བྱེད་པའི་ཞོར་དུ་རང་གི་གསོ་རིག་གཞུང་ལུགས་འདི་ཡང་ཨ་རི་མི་མང་ལ་ཐེངས་མང་པོ་ཞིག་བསྒྲགས་ཡོད་ཅུ་རེད། དེ་ཐབས་གང་ཞིག་བརྟེན་ནས་ཅི་བྱས་བསྒྲགས་ནིས་ཡིན་ན་དེ།
ལན། རེད་རེད། སྤྱིར་བཏང་བཤད་ནས་ཡོང་ན་ང་ཨ་རིར་འགྲོ་རྒྱུའི་དམིགས་ཡུལ་བོད་ཀྱི་གསོ་བ་པ་རིག་པ་ཁྱབ་བསྒྲགས་བྱེད་པའི་ཆེད་དུ་མིན། ད་ང་རང་གར་མཚོན་ན་བརྒྱད་ཅུ་གྱ་གཅིག་ལོ་ནས་ད་བར་ངས་བོད་ཀྱི་གསོ་བ་རིག་པ་འདི་སློབ་སྦྱོང་བྱེད་པའི་འགོ་ཚུགས། རིམ་གྱིས་སྐུ་འབུམ་དགོན་པའི་བོད་སྨན་ཁང་གི་ནང་ནས་ནད་པ་བལྟ་རྒྱུ་དང་། སྨན་ཁང་དོ་དམ་བྱེད་པའི་ཕྱོགས་ལ་ངས་ལས་ཀ་མང་པོ་ལས་མྱོང་། འདིའི་བརྒྱུད་རིམ་གྱི་ནང་ནས་དཀའ་ཁག་མང་པོ་ཞིག་འཕྲད་ཀི དཀའ་ཁག་གཙོ་བོ་གཅིག་བོད་ཀྱི་གསོ་བ་རིག་པ་འདི་ཡར་རྒྱས་འགྲོ་བཞིན་པའི་སྐབས་སུ། ཡར་རྒྱས་འགྲོ་བ་འདི་ཕྱི་རོལ་གྱི་དཔལ་འབྱོར་དང་སྤྱི་ཚོགས་ཀྱི་འཕེལ་རྒྱས་འདིར་བསྟུན་ནས་འདི་ལ་འགྱུར་ལྡོག་མང་པོ་ཞིག་འབྱུང་གིན་འདུག དེ་ཡིན་ན་མང་ཚོགས་ལ་མཚོན་ན་བོད་ཀྱི་གསོ་བ་རིག་པ་འདི་རང་གི་བོད་ས་གནས་ནས་འདི་ངོས་ལེན་བྱེད་མོད། རེད་གྲ་ར། རྒྱ་མི་རིགས་ལྟ་བུ་དང་མི་རིགས་གཞན་ལྟ་བུ་ཡིན་རྒྱུ་ན་ངོས་ལེན་མི་བྱེད་ཀི དེའི་སྐབས་སུ། ལྷག་པར་དུ་ད་བར་གི་ནུབ་ཕྱོགས་ཚན་རིག་གི་སྦྱངས་ཟིན་པ་དང་། ནུབ་ཕྱོགས་ཀྱི་ཚན་རིག་འདིར་མྱོང་གོམས་ཀྱི་ཤུགས་ཆེ་བའི་མི་ཡིས་ནམ་ཡིན་ཡང་སྲོལ་རྒྱུན་གྱི་གསོ་རིག་འདི་ལྟ་བུ་ཡིན་རྒྱུ་ན་མི་ཡིས་ཡིད་ཆེས་ཞིག་ལ་བསྟེན་ནས་བསྡད་ཡོད་ནི་འདྲ་མོ། དེས་འཕྲོ་ནས་དེ་རྒྱུ་མཚན་ཆེ་ཞིག་བཤད་རྒྱུ་མེད་མི་འདྲ་མོ། སྤྱི་ཚོགས་ཀྱི་ཉམས་མྱོང་ལ་བསྟེན་ནས་བྱུང་ནི་འདྲ་འདྲ། དེ་མོ་དམན་དམན་ཟིག་ཡེད་ལས་འདུག་ནས། དེ་མོ་ཞིག་རེད། དེ་ཡིན་ན་རང་ཉིད་ལ་མཚོན་ན་བོད་ཀྱི་གསོ་བ་རིག་པ་འདི་རྒྱུད་འཛིན་བྱེད་དགོས་ན་མི་རིགས་གཞན་གི་ལྷག་པར་དུ་ནུབ་ཕྱོགས་རྒྱལ་ཁབ་ཀྱི་ཚན་རིག་པ་འདིས་ད་གི་ཅི་བྱས་ནས་རང་གི་བོད་ཀྱི་གསོ་བ་རིག་པ་འདི་ངོས་ལེན་བཅའ་དགོ་གི ངོས་ལེན་འདི་མ་བཅོས་ན་ད་བོད་ཀྱི་གསོ་བ་རིག་པ་འདི་མུ་མཐུད་དུ་འཕེལ་རྒྱས་དང་རྒྱུད་འཛིན་བྱེད་པར་བཀག་རྒྱ་ཆེན་པོ་འདུག་སྙམ་ནས་ཐོག་མར་དབྱིན་ཇི་སྦྱངས། རིམ་གྱིས་ད་ཐབས་ལམ་སྣ་ཚོགས་ཀྱི་སྒོ་ནས་པེ་ཅིན་ར་འདིར་སློབ་སྦྱོང་སོང་ནས་དེ་བརྒྱུད་ནས་ད་ང་ཨ་རིར་སློབ་སྦྱོང་དུ་འགྲོ་ཐུབ་ད། དགུ་བཅུ་གོ་དྲུག་ལོར་སོང་ནི་རེད། དགུ་བཅུ་གོ་དྲུག་ལོར་ཕར་སོང་ནི་ར་རང་གི་ཆུ་ཚད་ངོ་མ་ཞན་གི དབྱིན་ཅི་ར་འདི་སྐད། སྔོན་ཆད་ཡིན་ན། བརྒྱད་གྱུ་གྱ་གྲངས། དགུ་བཅུ་གོ་གྲངས་ཀྱི་ལོ་འདིར་དབྱིན་ཇི་སྦྱངས་རྒྱུའི་གོ་སྐབས་ཧ་ཅང་ཉག་ཕྲ་གི དེ་ཡིན་དང་ན། རང་གི་སྤྱང་ནོ་ར་དི་མོ་ག་ཞིག་མ་རེད། དེ་ཡིན་ན་ཕར་སོང་གི་དབྱིན་ཇི་སྦྱང་ནས། དི་མོ་དེ་བྱས་ནས། ཞོར་གྱི་ད་སོང་ནས་ད། བོད་ཀྱི་གསོ་བ་རིག་པ་འདི། ཆི་མོ་ཞིག་ཡིན་ནི་ཡིན་ནས་ན། འདིའི་སྐོར་ལ་འཆད་ཁྲིད་བྱེད་རྒྱུ། འདིའི་སྐོར་ལ་སློབ་གྲྭ་ཆེན་མོར་ང་སོང་ནས་སློབ་ཁྲིད་བྱེད་རྒྱུ། དེ་འཕྲོ་ནས་ནད་པར་རིན་མེད་ཀྱི་སྒོ་ནས་ཁོ་སྒེར་བལྟས་ནས་བསྡད་དེ། ཁོ་བོའི་ནད་གཞི་འདི་ལ་བོད་ཀྱི་གསོ་བ་རིག་པས་ཅི་བྱས་ནས་ངོས་འཛིན་བྱེད་ཀོ་གི དེ་གསོ་བཅོས་ཅི་བྱས་ནས་བྱེད་དགོ་གི དི་མོ་གི་བརྒྱུད་རིམ་ངོ་སྤྲོད་ལ་བརྟེན་ནས་རང་གིས་བོད་ཀྱི་གསོ་བ་རིག་པ་འདི་ཕར་ལ་ཁྱབ་བསྒྲགས་ཅུང་ཙམ་བྱས་ཡོད།
ངག་འདྲི། རེད། རེད། ད་ཕྱི་རྒྱལ་བ་ཚོས། ངེད་ཚོའི་བོད་ཀྱི་གསོ་རིག་འདི་ལ་གདེང་འཇོག་འདུ་ཤེས་ཟེར་དགོས་ནི་རེད་ལ། ཁ་བོ་ཚོས་ཀྱང་ཕྱི་རྒྱལ་ལྷག་པར་དུ་ཨ་མེ་རི་ཁ་ལྟ་བུ་རྒྱབ་ཁབ་སྟོབས་འབྱོར། ཚན་རིག་དར་རྒྱས་ཆེན་པོའི་རྒྱལ་ཁབ་ལ་མཚོན་རྒྱུ་འདི་ནའང་གསོ་རིག་མང་པོ་ཁྲིད་གོ་ཅི་རེད། དེའི་ནང་ནས་ཁོ་བོ་ཚོས་བོད་ཀྱི་འདིར་རྒྱུས་ལོན་བྱས་ན། ཁས་ལེན་ས་དང་མི་ལེན་སའང་གང་མང་ཞིག་ཡོད་རྒྱུ་རེད་མོད། འདིའི་ཕྱོགས་ནས་ཁ་བརྡ་ཞིག་བྱས་ན།
ལན། རེད་རེད། སྤྱིར་བཏང་བཤད་དེ་ཡོང་ན་ཨ་མེ་རི་ཁ་ཡི་རྒྱལ་ཁབ་ཡོངས་ལ་མཚོན་ན། ཁོ་ཚོའི་འཕྲོད་བསྟེན་དེ་ནུབ་ཕྱོགས་གསོ་རིག་འདིའི་སྟེང་ནས་ཁོ་ཚོ་འཛམ་བུའི་གླིང་གི་བཤད་དེ་ཡོང་ན་ལག་རྩལ་མཐོ་ཤོས་དང་ཤེས་བྱ་ཧ་ཅང་གི་ཆེ་ཤོས། ཕལ་ཆེར་དེ་མོ་ཡིན་རྒྱུ་རེད། ཅི་ཞིག་དེ་ཡིན་ཟེར་ན། ཨ་མེ་རི་ཁ་ཡི་འདས་པའི་ལོ་རྒྱུས་འདིར་བལྟས་ན་ཆོག་གི ད་བར་གྱི་གནས་ཚུལ་ལ་བལྟས་ན་ཆོག་གི གསོ་རིག་འདི་སྤྱི་ཚོགས་ཀྱི་ནང་ན་ཚན་རིག་གི་གྲུབ་ཆ་གཙོ་བོ་ཞིག་གི་ལོགས་བསྡད་ཡོད་ནི་རེད། དི་ཡིན་དང་ན། ཁོ་ཚོར་མཚོན་ན། གསོ་རིག་ཚན་རིག་གི་སྟེང་ལ་རྒྱུ་འབྱོར་བ་རྒྱུ་གཏོང་རྒྱུ་འདྲ་འདྲ། མི་ཡི་རྒྱུ་ཤུགས་མི་ཤུགས་ཐམས་ཅད་པོ་འཛམ་པོ་གླིང་ནས་རྒྱལ་ཁབ་སུས་གཏོང་ཐུབ་གིན་མེད་ནོའུ་ཁོ་ཚོས་གཏོང་གིན་ཡོད་ནི་རེད། བཏང་ངེ་བསྡད་ལེས། ལོ་རེ་རེ་ཞིབ་འཇུག་གི་འབྲས་བུ་ཧ་ཅང་ཆེན་པོ་སྨིན་གོ་ནི། དཔེ་འཇོག་རྒྱུ་ན། ད་བར་མི་གསོན་པོ་ཡི་སྙིང་བརྗེ་ཐུབ་གི་ནོའུ། མཁའ་མ་བརྗེ་ཐུབ་གི་ནོའུ། ད་སྤྱིར་བཤད་ལེས་ཡོང་ན་དོན་ལྔ་བརྗེ་གི་ཡོད་ནོའུ། སྣོད་དྲུག་པོ་འབྲེག་གཅོད་ཡེད་གོ་ནོའུ། འདི་མོའི་གི་ཚན་རིག་ལག་རྩལ་དར་སོ་འདི་གང་ཡིན་ནི་རེད་ཟེར་ན་ཨ་མེ་རི་ཁ་ཡིན་ནི་རེད། དེ་ཡིན་དང་ན། འདི་མོ་ཡི་ལག་རྩལ་མཐོན་པོ་ཞིག་གི་ཚད་ལ་སླེབས་ན་ར་ད་དུང་མང་ཚོགས་ཀྱི་འཕྲོད་བསྟེན་བདེ་ཐང་འདི་ད་བདེ་སྡུག་འདི་ད་སེལ་ནས་བ་གི་ཡོད་ནི་མ་རེད། དེ་ཡིན་དང་ན། ཁོ་ཚོས་ལོ་རབས་བརྒྱད་ཅུ་བ་ཡི་ཚུན་ཆད་ནས་ད་ཚན་རིག་པ་ཐམས་ཅད་ཀྱིས་བསམ་བློ་ཅུང་ཙམ་བརྗེས་བསྡད་དང་ངེས། བསམ་བློ་བཅོས་བསྒྱུར་ཙིག་གེ་བཏང་ནས་བསྡད་ལེས། ངེད་ཚོ་ཚན་རིག་འདི་མོ་ཞིག་དར་གོ་གི ད་རུང་མང་ཚོགས་ཀྱི་འཕྲོད་བསྟེན་འདིར་ཡིད་ཚིམ་ཐུབ་གིན་མེད་ཀི འདི་རྒྱུ་མཚན་གང་རེད། འདི་གང་ན་འགྲིག་གི་མེད་གི་ཟེར་ན། ད་སྤྱིར་བཏང་བཤད་དེ་ཡོང་ན། ནུབ་ཕྱོགས་ཚན་རིག་གི་འདིས་ཁོ་རྒུ་ནད་གསོ་བཅོས་ཡེད་རྒྱོ་འདི་འུ་ཚོ་འདི་ས་ནས་བཤད་གི་ནོའུ། ཆེད་ལས་ཟེར་གི་ག ད་ཁི་རེ་ཁི་རེ་བགོས་དང་ངེ་། རིགས་ཚན་ཁི་རེ་ཁི་རེ་བགོས་བཏང་ན། རིགས་ཚན་དེ་ཚུར་ར་འདྲེན་ཐུབ་གིན་ཡོད་ནི་མ་རེད། ད་དཔེ་འཇོག་རྒྱུ་ན། ཁྱོས་མཁལ་མ་ཡི་ནད་ལ་གསོ་བཅོས་བྱེད་ཀོ་ནི་ཞིག་གི་མཆིན་པ་གནོད་ཀི་འཇོག་གོད་ནི་རེད། མཆིན་པ་ཡི་ནད་ལ་གསོ་བཅོས་བྱེད་ཀོ་ནི་ཞིག་གི་མཁལ་མ་ཡི་ནད་ལ་གནོད་གོད་ནི་རེད། དཔེ་འཇོག་རྒྱུ་ན་དེ་མོ་རེད། དི་ཡིན་དང་ན་ད། ཁོ་ཚོས་དབྱིན་ཅི་ཡི་བཤད་ལེས་ཡོང་ན་ཨོལ་ཁྲི་ནི་ཁྲི་མལ་རེ་སིལ། འུ་ཚོའི་བོད་སྐད་ཀྱི་བཤད་ལེས་ཡོང་ན་དོད་ཚབ་རང་བཞིན་གྱི། ད་ཚབ་ཐུབ་ནི་འདི་མོ་གསོ་རིག་འདི་ཆི་ཟིག་ཡོད་ཀི་ཞེས། ད་གཙོ་བོ་སྲོལ་རྒྱུན་གྱི་རིག་གནས ད་དཔེ་འཇོག་རྒྱུ་ན། རྒྱ་ནག་གི་ད་སྲོལ་རྒྱུན་རིག་གནས་ལྟ་བུ། རྒྱ་གར་གྱི་ཚེའི་རིག་བྱེད་ལྟ་བུ། དེའི་འཕྲོ་ནས་བོད་ཀྱི་གསོ་བ་རིག་པ་ལྟ་བུ། འདི་མོ་གི་སྲོལ་རྒྱུན་གསོ་རིག་གཙོ་བྱས་བསྡད་དང་ངེ་ད། ད་ཡི་ས་གནས་རང་བཞིན་ཅན་གྱི་འདི་མོ་གསོ་ཐབས་མང་པོ་ཞིག་བེད་སྤྱོད་བཏང་ངེ་བསྡད་དང་ངེ་། འདི་ཁ་ཡི་ད། བདེ་ཐང་འདི་གསོ་བཅོས་བྱེད་རྒྱུ་ཡིན་ཞེས། ཁོ་ཚོ་གནས་སྐབས་དེ་མོ་ཞིག་ལ་ཐུག་ཡོད་ནི་རེད། དི་ཡིན་དང་ན་ད། ཨ་རིའི་རྒྱལ་ཡོངས་ལ་མཚོན་ནས་ཡོང་ན། ད་གི་འདིས་ཆི་ཟེར་སྒོ་ནི་རེད། ད་ངས་བཤད་གོ་ནི་གི་དོད་ཚབ་རང་བཞིན་ཅན་གྱི་གསོ་རིག་ཡིན་ན་འདྲ། གསོ་ཐབས་ཡིན་ན་འདྲ། སྣ་ཁ་བཞི་བཅུ་ཞེ་གཉིས་ཡོད་ཀི། དེ་ཡིན་དང་ན། དེའི་ནང་ན་བོད་ཀྱི་གསོ་རིག་བཞག་མེད་ཁི། དེའི་རྒྱུ་མཚན་གང་ང་ཐུག་ནི་རེད་བཟོས་བཏང་ན་ད། སྤྱིར་བཏང་འུ་ཚོས་འདི་ནས་བཤད་ལེས་ཡོང་ན་བོད་ཀྱི་གསོ་རིག་འདི་རྩ་ཆེན་ཡིན་ནི་རེད། རང་གིས་རང་གི་གསོ་རིག་ལ་བསྟོད་པ་བྱས་ནས། བླ་ལྷག་ཏུ། ཆུ་ཟེར་དགོས་ནི་རེད། སྤྱི་གཙུག་ཏུ་བཀུར་རྒྱུའོ། འདི་མོ་ཡི་སྲོལ་རྒྱུན་བཟང་བོ་དར་ནས་བསྡད་ཡོད་ཀི་ར། འོན་ཀྱང་། ནུབ་ཕྱོགས་ལ་མཚོན་ན། གང་གིས་ཕན་ཐོག་གི གང་གིས་ཕན་མི་ཐོག་གི མ་ཁ་གཙོ་བོ་དེ་བལྟ་ནི་རེད། བོད་ཀྱི་གསོ་རིག་དེས་ནང་ན་མེད་ནི་རྒྱུ་མཚན་ཅི་ཞིག་རེད་ཟེར་ན། བོད་ཀྱི་གསོ་རིག་རྒྱུ་འཛིན་པ་དག་གིས་ནུབ་ཕྱོགས་རྒྱལ་ཁབ་ནས་བོད་ཀྱི་གསོ་བ་རིག་པ་འདི་ཁྱབ་བསྒྲགས་ཡེད་ཀྱི་བོ་ར། ལག་ལེན་ན་འདེབ་རྒྱུ་བོ། ད་དུང་དུས་སྐབས་དེ་ཐོན་ཡོད་ནི་མ་རེད། ད་སྤྱི་ལོ་གཅིག་སྟོང་དགུ་བརྒྱ་དྲུག་ཅུ་ལོ་ནས་བུད་ལེས་བོད་ཀྱི་སྨན་པ་ལ་ལ་ཞིག་ནུབ་ཕྱོགས་རྒྱལ་ཁབ་ར་འདིར་སོང་ནས་བསྡད་བཏང་ངེ། བོད་ཀྱི་གསོ་བ་རིག་པ་འདིའི་ཕྱོགས་ལ་འཆད་འཁྲིད་བྱས་ནས། དེའི་འཕྲོ་ནས་ནུབ་ཕྱོགས་པ་ཡི་བོད་རིག་པ་འདིར་དོན་གཉེར་ཡོད་ནོའུ་གི་འདི་མོ་ཡི་མཁས་པ་རྣམས་ཀྱིས་བོད་ཀྱི་གསོ་བ་རིག་པ་སྐོར་གྱི་དཔེ་ཆ་ར་དེ་མོ་བྲིས། དི་མོ་ཡེས། མི་མང་པོ་ཅིག་གི་འོ་བོད་ཀྱི་གསོ་བ་རིག་པ་ཤེས་གོ་ནི་མ་གཏོགས། ལག་ལེན་དངོས་སུ་ནང་ང་ད་རུང་ཤུགས་ཆེན་པོ་ཡིས་དར་ཐུབ་གོ་ནི་མ་རེད། དེའི་སྟབས་ཀྱིས་ད། ཆུ་ཟེར་དགོས་ནི་རེད་གྲ བོད་གསོ་བ་རིག་པ་ཁས་ལེན་ནི་རེད། ཁས་ལེན་ནི་རེད་གྲ་ར། ད་གི་དར་ཁྱབ་ཀྱི་ཆ་ནས་འདི་ཡིས་བལྟས་སོང་ན་དེ་མོ་གཞན་གྱི་གསོ་བ་རིག་པ་འདི་བལྟས་ན་ད་རུང་བོད་ཀྱི་གསོ་བ་རིག་པ་དེ་མོ་ཞིག་དར་ཐུབ་ཀི་མེད་ཁི། དི་ཡིན་ནོའུ་སྟབས་ཀྱིས་གཞན་གྱི་ཁས་ལེན་མི་ལེན་གྱི་སྐད་ཆ་དི་བཤད་རྒྱུ་དཀའ་མོ་རེད་གྲ། འོན་ཀྱང་དར་ཁྱབ་ཀྱི་ཆེ་ཆུང་གི་ཆ་ནས་བཤད་ལེས་ཡོང་ན་ད་ཁ་སང་དེ་རིང་། ཉིས་སྟོང་གཅིག་གི་ཚུན་ཆད་ནས་བུད་ལེས་ད་བོད་ཀྱི་གསོ་བ་རིག་པ་ཡི་སྨན་པ་འདི་མོ་ལ་ལ་ཕྱི་རྒྱལ་ལ་སོང་ནས་རང་གིས་བོད་ཀྱི་གསོ་བ་རིག་པ་འདིའི་སྟེང་ནས་ལག་ལེན་ན་འདེབ་རྒྱུ་འདྲ་འདྲ། ཡང་ན་སློབ་གྲྭ་འཛུགས་རྒྱུ་འདྲ་འདྲ། ཡང་ན་དུས་ཐུང་གི་འཆད་ཁྲིད་བྱེད་རྒྱུ་འདྲ་འདྲ། འདི་མོ་སྒོ་ནས་ཁྱབ་བསྒྲགས་ཤུགས་ཆེན་པོ་ཡེད་ལེས། ད་བར་ཕར་ལ་བལྟས་སོང་ན་བོད་ཀྱི་གསོ་བ་རིག་པ་འདི་ཙིག་གེ་ཞིག་ནུབ་ཕྱོགས་དར་ཁྱབ་ཡེད་རྒྱུ་བོ་འགོ་བརྩམས་དང་ཟིག དི་མོ་ཟིག་རེད།
ངག་འདྲི། རེད་རེད། ད་རྒྱ་ཆེའི་ཉན་མཁན་དང་། ལྷག་པར་དུ་ད་བོད་ཀྱི་གསོ་རིག་སྦྱངས་གོ་ནི་ཡིན་ནའང་འདྲ་གི གང་ལྟར་ཀྱང་། འདི་ན་སྒྲ་སྡུད་འཕྲུལ་ཆས་ཀྱི་འགྲམ་ན་ཡོད་ནོའུ་གི་རྒྱ་ཆེ་བའི་ཉན་མཁན་དང་། ལྷག་པར་དུ་སློབ་མ་རྣམས་པ་ཟེར་རྒྱུ་རེད་ལ། ཁྱོས་རང་གི་དང་མ་གི་སློབ་སྦྱོང་འདི་ཅི་ཞིག་བྱས་ནས་ན། ལྷག་པར་དུ་གསོ་རིག་ཅི་བྱས་སྦྱང་ནས་ན། དེའི་འཕྲོ་ནས་དབྱིན་ཇིའི་ཅི་བྱས་སྦྱང་ནས་ན། སློབ་སྦྱོང་གི་གོ་རིམ་ཟེར་སྒོ་ནི་རེད་ལ། འདི་རྒྱ་ཆེའི་ཉན་མཁན་རྣམས་པ། ལྷག་པར་དུ་སློབ་མ་རྣམས་པར་སྐུལ་འདེད་ཀྱི་ཚུལ་དུ་ཁ་བརྡ་ཞིག་བྱས་ན། 
ལན། ལགས་སོ། ད་ང་རང་གར་མཚོན་རྒྱུ་ན། འདི་སློབ་སྦྱོང་གི་བརྒྱུད་རིམ་འདི་ཙི་གེ་ཞིག དུས་ཚོད་རིང་མོ། ཡང་བརྒྱུད་རིམ་ཡིན་ན་ར་ཙིག་གེ་ཞིག་ཀྱག་ཀྱོག་བརྒྱུད་ནས། དི་མོ་ཞིག་རེད། དེ་ཡིན་དང་ན། རང་གི་མི་རིགས་ཀྱི་འདིས་རྒྱུན་འཛིན་པ་རྣམས་ལ་རང་གི་ད་ཉམས་མྱོང་འདྲ་མོ་བཤད་འདོད་ཤིན་ཏུ་ཡོད། དེ་ཡིན་དང་ན། ང་རང་གར་མཚོན་ན་སྤྱིར་སྟངས་བརྒྱད་ཅུ་གྱ་གཅིག་ལོར་སྐུ་འབུམ་བྱམས་པ་གླིང་ང་སོང་ནས་རང་གི་དགེ་བའི་བཤེས་གཉེན་ཆེན་མོ་རྣམས་ཀྱི་སྐུ་མདུན་ནས་རབ་ཏུ་བྱུང་ངེ་། དེ་ཡེས་ད། བོད་ཀྱི་གསོ་བ་རིག་པ་འདི་སྦྱངས་རྒྱུ་ཡི་གོ་སྐབས་བྱུང་ཟིག དེ་ཡིན་དང་ན། བརྒྱད་ཅུ་ཐམ་པའི་ཡར་སྔོན་ལ་མཚོན་རྒྱུ་ན། བོད་ཀྱི་སྲོལ་རྒྱུན་གྱི་རིག་གནས་འདི་སྦྱང་རྒྱུ་ཉག་ཧ་ཅང་ཕྲ་ནི་རེད། ད་འདི་ཚང་མ་གི་ཤེས་གསལ་ལྟར་རེད། དི་ཡིན་དང་ན། བརྒྱད་ཅུ་ཐམ་པ་གི་ལོ་རང་གི་དགོན་པའི་ཆོས་སྒོར་འདིར་ཞུགས་དང་ངེ་། འདི་ནས་བུད་ལས། ད་དཔེ་འཇོག་རྒྱུའི་ན། ད་ངས་ཅིག་ལབ་རྒྱག་གོ་ནི་འདྲ་མོ་ཟིག་རེད་གྲ ཉ་མོ་ཆུའི་ནང་ལ་ཧང་དང་ངེ་། རྐྱལ་རྩལ་རང་གི་འདོད་པ་བཞིན་དུ་རྐྱལ་རྩལ་མངོན་ཐུབ་གོ་ནིའུ་གི་འདི་མོ་དུས་སྐབས་ཞིག་བྱུང་ཟིག ལྷག་པར་དུ་དུས་སྐབས་སུ་པཎ་ཆེན་སྐུ་ཕྲེང་བཅུ་བ། འདི་བ་སང་གི་ཐུགས་རྗེ་བཀའ་དྲིན་ན་བསྟེན་ནས་བསྡད་དང་ངེ་། སྐུ་འབུམ་དགོན་པ་མཚོན་ན་ཆོག་གི བོད་ཁམས་ཡོངས་ཀྱི་ད་བོད་ཀྱི་རིག་གནས་རྒྱུད་འཛིན་ར་དར་སྤེལ་བྱེད་པའི་འདིའི་ཕྱོགས་ལ་ཉམས་དགའ་བའི་དུས་ཚོད་ཅིག་བྱུང་ནོའུ་རང་གི་ཡིན་རྒྱུ་ན་འདིར་ཁེལ་ད། དེ་ཡིན་དང་ན། དེའི་སྐབས་སུ་རང་གི་དགེ་བའི་བཤེས་གཉེན། སྐུ་འབུམ་དགོན་པ་ཡིན་དང་ན་ཆོག་གི དེ་ཡིན་དང་ན། ས་ཆ་གཞན་ནས་ཡིན་དང་ན་ཆོག་གི ད་དབུས་གཙང་ཁུལ། དེའི་འཕྲོ་ནས་ཁམས་ཕྱོགས་གི འདི་མོ་ཡི་དགེ་བའི་བཤེས་གཉེན་མང་བོ་རང་གིས་བཙལ་ལེས་བསྡད་དང་ངེ་། རང་གི་དཔལ་འབྱོར་གྲ་འདི་མོ། ལ་ཁ་ནས་ར་དཀའ་ངལ་ཁྱད་བསད་བྱས་བསྡད་དང་ངེ་། འདི་ཡེས་རང་གི་སློབ་སྦྱོང་ཡེད་ལ། དེ་ཡེས་དང་ན་ད། ངི་སྐུ་འབུམ་གྱི་དགེ་རྒན། ཨ་ལགས་བཀྲ་ཤིས་ཚང་གིས་ང་ལ་རྒྱུན་དུ་ཁོ་ཚང་གི་སློབ་གསོ་གནང་ནོའུ་ལྟར་ན། བོད་ཀྱི་རིག་གནས་རྒྱུད་འཛིན་བྱེད་དགོས་ན། བོད་ཀྱི་རིག་གནས་སྣ་ཁ་བཅུ་བོ་འདིར་རང་གི་བག་ཆགས་ཙམ་རེ་ཡིན་ན་ར་འཇོག་དགོས་ནི་རེད། ཁོ་སང་དེ་མོ་ཡི་གསུང་བཤད་གནང་བས། འདི་ཁ་གི་ལ་ཤུགས་རྐྱེན་ཆེན་པོ་ཐེབས་ད། དེ་ཡིན་དང་ན། སྐུ་འབུམ་དགོན་པ་ནས་རང་གི་གཙོ་བོ་ད་གི་བོད་ཀྱི་གསོ་བ་རིག་པ་འདི་སྦྱངས་ནི་རེད་གྲ་ར། ཡིན་ན་ར་དེའི་ཞོར་ནས་ནང་བསྟན་རིག་པ་ར། དེའི་འཕྲོ་ནས་དེས་ཕན་ཆད་ནས་སྒྲ་སྙན་ངག་ལ་སོགས་པ། འདི་མོ་ཡི་སྐོར་ར། བ་ཚོད་ནུས་ཚོད་ཀྱིས་སློབ་སྦྱོང་ཡེད་རྒྱུ་ར་ཁྲིད་རྒྱུན་ར་དི་གི་འདི་མོ་ལེན་རྒྱུ་བོ་འདིའི་ཕྱོགས་ལ་འབད་པ་བྱས་ལ། དེ་ཡེས་དང་ན་ད། སྤྱི་ཚོགས་ཀྱི་སྟེང་ནས་འདི་ཡེས་བལྟས་སོང་ན། ད་བརྒྱད་ཅུ་གྱ་གྲང་ལོ་ནས། བཞུག་ནས་ལྷག་པར་དུ་པཎ་ཆེན་སྐུ་ཕྲེང་བཅུ་བ་མཆོག་ཁོ་སང་དགོངས་པ་རྫོགས་གིས། དེའི་བཞུག་ནས་དུས་འགྱུར་མང་ང་བྱུང་ཟིག དེ་ཡིན་དང་ན། བོད་ཀྱི་གསོ་རིག་རྒྱུད་འཛིན་ཡིན་ན་ཆོག་གི བོད་ཀྱི་རིག་གནས་ཀྱི་སྲོལ་རྒྱུན་རིག་གནས་ཀྱི་རྒྱུད་འཛིན་འདིའི་ཕྱོགས་ནས་ཡིན་རྒྱུ་ན་ཚང་མ་སྤྱི་ཚོགས་ཀྱི་སྟེང་ང་ཕན་ཐོགས་ཆེན་མེད་ཁི་བཟོས་ནོའུ། འདི་མོ་བསམ་ཚུལ་ཤུགས་དྲག་པོ་སྐྱེ་གི་ཡོད་ཁི། ད་རང་མི་རིགས་ཀྱི་ནང་ན་ར་དེ་མོ་སྐྱེ་གི་ཡོད་གི གཞན་མི་རིགས་ནང་ན་ཡོད་ཀི དེ་ཡེས་དང་ན། རང་གི་གཙོ་བོ་ཅི་ཞིག་བསམ་གི་བཟོས་དང་ན། སྤྱིར་སྟངས་བོད་ཀྱི་མདོ་དབུས་མཐོ་སྒང་འདིར་དར་ནས་བསྡད་ཡོད་ནོའུ་གསོ་བ་རིག་པ་འདི་མོ་ཡི་འགྲན་ཟླ་དང་བྲལ་བ། འདི་མོ་ཡི་རིག་གནས་ཟིག་ཡོད་ཀི ལྷག་པར་དུ་ད་གི་འདིའི་རྒྱུ་འཛིན་དང་དར་སྤེལ་འདི་མ་ཉམས་བསྡད་དང་ངེ་། དགེ་བའི་བཤེས་གཉེན་རྣམས་ཀྱིས་ད། ད་བར་དུ། ངེད་ཚོའི་འགོ་ཐོན་རག་བར་དུ། ཁོང་རྣམས་པ་གི་མར་སྤེལ་དང་ན། སྤྱི་ཚོགས་ཀྱི་འཕེལ་འགྱུར་དང་འདིའི་དུས་རིམ་འདི་བསྟེན་ནས་བསྡད་དང་ངེ་། འདིའི་ནང་ནས་ཡང་གཞན་པ་གི་ཁས་ལེན་གོ་ནི། ད་ཁས་ལེན་ཐུབ་ནས། འདི་མོ་གི་རིག་གནས་ཤིག་ཏུ་གཏོང་རྒྱུ་བོ་འདི་ཤིན་ཏུ་གལ་ཆེ་གི དེ་འདོད་ལེས་ད་རང་གིས་གཙོ་བོ་དབྱིན་ཇི་སྦྱངས་ཟིག དབྱིན་ཇི་ཡིན་ན་ངའི་ལྷ་ས་ནས་ཟླ་བ་ཆ་ཙིག་ག་སྦྱངས་ང་། དབྱིན་ཇི་འདི་སྦྱང་རྒྱུ་བོ་འདི། དེའི་འཕྲོ་ནས་ཞོར་ནས་ད་གི་རིག་གནས་གཞན་པ་མཐུས་འཚང་ང་གཏོང་རྒྱུ་བོ་འདིའི་ཕྱོགས་ལ་འབད་པ་ཡེད་ན། ངོ་མ་དུས་ཚོད་གི་ལ་ཁ་ནས་ར་ཤིན་ཏུ་ཧ་ཅང་དཀའ་མོ་རེད། དེ་ཡེས་དང་ན། རང་གེར་དཔལ་འབྱོར་གྱི་ལ་ཁ་ནས་ར་དི་མོ་ཆ་རྐྱེན་མི་ལྡན་གི ད་དཔེ་ཞིག་བཞག་ན། ང་ད་གི་བརྒྱད་ཅུ་གྱ་དགུ་ལོ་ད་གི་ལྷ་ས་བོད་རིགས་སློབ་གྲྭ་ཆེན་མོ་དེའི་ནང་ནས་མཁན་པོ་ཁྲོ་རུ་ཚེ་རྣམ་སང་གི་སྒྲ་ཀ་ཙན་དབྱངས་གསུམ་གྱི་ཁྲིད་རྒྱུན་སྤེལ་གོ་གྲས་ང་དེ་ན་ཡོད། དེ་ཡིན་ན། དེའི་སྐབས་སུ་སྒྲ་ཡི་སློབ་ཚན་ལ་ཉན་རྒྱུ་བོ་ར། ད་གི་ཞོར་ནས་ད་དབྱིན་ཇི་སྦྱང་། དེ་ཡིན་དང་ན། དཔེ་འཇོག་རྒྱུ་ན་སྡེ་ཡི་ལོ་གསར་ལ་ཐོན་གོ་གྲས་ན་རང་གི་སྐར་གང་ར་ལག་མེད་ནོའུ་གི་དུས་ཚོད་ལ་ཐུག་ག་ར། ཡིན་ན་ར། སྤོབས་པ་མ་ཉམས་བསྡད་དང་ངེ་། རང་གི་མུ་མཐུད་དུ་སློབ་སྦྱོང་ཡེད་ལ། དེ་ཡེད་དང་ན་ད་བར་གི་ལོ་ཆུང་ཆུང་རིག་ག་མཚོན་རྒྱུ་ན། སློབ་སྦྱོང་ང་ཧྲ་ནི་བོ། བོད་ཀྱི་གསོ་བ་རིག་པ་ཡིན་ན་ཆོག་གི་བོད་ཀྱི་རིག་གནས་གང་རུང་བ་རྒྱུན་འཛིན་ཡེད་གྱོའུ་གི་འདུན་པ་ཡོད་ནོའུ་མང་ཆེ་ཤོས་ཤིག་ཁྱིམ་ཚང་སྐྱོ་བོའི་བྱིས་པ་རེད། དེ་ཡིན་དང་ན། འདི་ཐམས་ཅད་ལ་མཚོན་རྒྱུ་ན་རང་རང་གི་སྤོབས་པ་དེ་ནམ་ཡུན་ཡང་ཉམས་ཀྱི་མ་བཞག་པར་བསྡད་དང་ངི་། རྒྱུན་འཁྱོངས་ཡེས་ན་མཇུག་མཐར་རང་གི་སློབ་སྦྱོང་གི་འདིས་ལ་ཁ་ནས་རྒྱལ་ཁ་ལེན་ཐུབ་ནོའུ། ང་རང་གེ་མཚོན་ན་མི་ཚེ་ཡི་ཉམས་མྱོང་ཐོག་ནས་བལྟས་སོང་ན་རྒྱལ་ཁ་ལོན་ནོའུ་ཁོ་ཐག་རེད། དི་ཡེས་དང་བཞུག་ནས། ད་ང་འདིའི་དགུ་བཅུ་གོ་གཉིས་ལོ་ནང་བསྟན་སློབ་གྲྭ་པེ་ཅིན་ན་ཡོད་ནོའུ་གི་ནང་བསྟན་སློབ་གྲྭ་ནང་ང་རྒྱུགས་སྤྲད་ལེས། དེའི་ནང་ང་སོང་ངེ་། སྒྲ་ཡི་འཛིན་གྲྭ་ནང་ནས་ལོ་གསུམ་མ་བསྡད་ནི་རེད། དེ་ཡིན་ན། དེའི་ནང་ནས་ཡང་སྒྲ་སྦྱང་རྒྱུ་བོ་འདིའི་ཞོར་ནས་དབྱིན་ཇི་སྦྱང་ངེ་བསྡད་དང་ངེ་། དབྱིན་ཇི་འདི་ཤུགས་འདྲ་མོ་བརྒྱབ་བས། ད་ང་བཞུག་ནས་ད། དགུ་བཅུ་གོ་དྲུག་ལོ་ད་ཨ་རི་ཡི་ཅ་ཀྲིག་སློབ་གྲྭ་ཆེན་མོ་ཟེར་གི་ནོའུ། འདི་ན་ཡིག་སྐད་དུ། ཡོའུ་ཟི་ལེ། ཁ་ལི་སྤོ་འར་ཉི་ཡ་སློབ་གྲྭ་ཆེན་མོ། དེའི་ནང་ནས་ལོ་ཟན་ཅི་ལི་ཟེར་གོ་ནོའུ། ལོ་ཧན་ཇི་ཟེར་གོ་ནོའུ་དེའི་སློབ་གྲྭ། དེའི་ད་གི་རྒྱ་ནག་རིག་གནས་ཞིབ་འཇུག་ལྟེ་གནས་གི་གདན་འདྲེན་ཞུས་ད། ང་ཕར་ར་སོང་། ཕར་ར་འགྲོ་གོ་རས་ཐལ་ཚོ་ང་། ད་གི་ད། འུ་ཚོ་ནང་བསྟན་གྱི་མཁས་པ་འདྲ་མོ་དི་མོ་བཅོས་སོང་ནི་རེད། དེ་ཡིན་དང་ན། དབྱིན་ཇི་ར་འདིས་ལ་ཁ་ནས་ཆ་རྐྱེན་ཁི་ཚོ་ཆ་རྐྱེན་ཆེན་པོ་མེད་ཁི། ད་ཕར་ར་སོང་ངེ་མ་ཁ་གཙོ་བོ་དབྱིན་ཇི་སྦྱངས་ནི་རེད། དབྱིན་ཇི་སྦྱངས་རྒྱུ་བོ་འདིས་དྲང་ཞིག་ནས། ད་འདིས་ལོ་གཅིག་གཉིས་ཙིག་གི་རང་རྐང་ནས་ངས་དབྱིན་ཅིས་ངའི་ཧྲ་ལ་བྱོས་ནི་རེད་གྲ་ར། ཡིན་ན་ར། ཧ་ར་སོང་ནི་ར། དབྱིན་ཇི་ཧ་ར་བཤད་མི་ཤེས་ནི་རེད། དེ་འཕྲོ་སྡེ་གི་བཤད་ན་ཉན་མི་ཤེས་ནི་རེད། བབ་གི་ད་ཅིག་མ་སྦྱངས་ནོའུ་ར་ཁྱད་པར་མེད་ཀི དི་གི་ད། ངའི་ཟླ་བ་གསུམ་བཞི་ཟིག་གི་རིང་རྐང་ང་སྒོར་མ་བུད་ལ་བསྡད་དང་ངེ་། གཤིས་ཀི་ད་དབྱིན་ཅི་ཅིག་སྦྱངས་ང་། དཔེ་འཇོག་རྒྱུའི་ན་མིང་ཚིག་ཉི་མ་གཅིག་ག་ཡིན་རྒྱུ་ན་མིང་ཚིག་ཉི་ཤུ་རྩ་ལྔ་རྩ་ལྔ་བློ་བཟུང་ང་། ད་ཡིས་ད་ཉིན་རྒྱུན་དུ་ཁི་རྒུ་འབྲི་སྟངས། ཁི་རྒུ་ནང་དོན། ཁི་རྒུ་བཀོལ་སྟངས། དི་བློ་བཟུང་། ད་གི་དེའི་ཞོར་ནས་བརྙན་འཕྲིན་གི་ནང་ན་ད་གི་མིང་ཚིག་དི་རི་ཀ་ཆི་ཡེས་བེད་སྤྱོད་གཏོང་གོ་གི བརྙན་འཕྲིན་ན་བལྟོས་ཡེས། དི་ཡེས་ད། ཟླ་བ་གསུམ་གྱི་འཕྲོ་ནས་ད། ངས་བཤད་ཐུབ་ནས། ཉན་ཤེས་ནས། ང་དི་མོ་ཟིག་གི་ལོག་ད། གློ་རྒྱག་གོ་ཡར་བསྐྱེད་ལ་བུད་ད། ད་རང་གི་གཤིས་ཀི་དཀའ་ལས་བརྒྱབ་བ། དི་ཡེད་དང་ངེ་། ད་གི་དབྱིན་ཅི་ཡར་རྒྱས་ཅིག་སོང་ངེ། ད་ནས་ད་ངས་དི་འདོད་ནས། ཡ་ད་རང་གི་སློབ་གནས་ཟིག་ལེན་དགོ་གི་དི་འདོད་ལེས། དི་རོག་གོ་ཅང་སློབ་གནས་ར་དི་འདོན་རྒྱུ་བོ་སྤོབས་པ་འདྲ་འདྲ་བོ་མེད་གི དྲང་མོ་བཤད་ན། ཅི་རེད་དི་ཟེར་ན། དབྱིན་ཇི་འདི་གཤིས་གི་དཀའ་མོ་རེད། ད་འུ་ཆོ་ཁོར་ཡུག་འདྲ་མེད་ནོའུ་དབང་གི ཁོར་ཡུག་ཡོད་ན། ད་བར་ད། ཆུ་ཅེ་འདི་ཤོས་བལྟོས་ར། རྒྱ་སྐད་རྒྱ་ཡིག་སྦྱངས་ན་ཆི་ར་རྩ་གི དེང་སང་། ད་རེམ་མ་ཤོས་འགྱོ་ནས་དེ་མོ་ཞིག་རེད། དབྱིན་ཇི་མཚོན་རྒྱུ་ན་འུ་ཚོ་ཁོར་ཡུག་མེད་ནོའུ་སྟབས་གི་ཤེས་རྒྱུ་བོ་ཙིག་གེ་ཟིག་དཀའ་གི དེ་ཡིན་དང་ད་བཞུག་ནས་ད། ངས་དབྱིན་ཇི་ཡར་རྒྱས་ཙིག་གེ་སོང་ངེ་། ད་ངས་ཞིབ་འཇུག་སློབ་མ་རྒྱུགས་སྤྲད་ལེས། དི་གི་ད་ང་བུར་མང་གྲི་ཟེར་གི་ནོའུ་ཨ་རིའི་ཤར་ཕྱོགས་གི་མངའ་སྡེ་དེས་ད་གི་རྒྱལ་སྤྱིའི་སློབ་གྲྭ་ཞིག་གི་ནང་ནས། ཤེས་རམས་སློབ་མ་བཟོས་ནི་ཨི་རེད། རབ་འབྱམས་པ་གི་འདིའི་སློབ་གྲྭ་འདི་ནང་ང་རྒྱུགས་འཕྲོད་ལེས་། ད་ང་སོང་ངེ་སློབ་སྦྱོང་བྱས་ཡ། དེའི་ནང་ནས་ར་ད་ཕྱོགས་གཅིག་ནས་རང་གི་གཤིས་གི་ཧར་ཞིན་མ་བྱས་ན་སྡེ་གི་སློབ་མ་གཞན་པ་གི་རྫར་མི་ཆོད་གི དེ་ཡིན་ན་དཔེ་འཇོག་རྒྱུ་ན། སློབ་ཁྲིད་གཅིག་ག་མཚོན་རྒྱུ་ན། སློབ་ཁྲིད་དེའི་ནང་ན་བབ་གི་གཤིས་གི་སློབ་སྐབས་གཅིག་ག་དཔེ་ཆ་བཅའ་བཅུ་ཉི་ཤུ་ཀློག་དགོ་ནས་དེ་མོ་ཡོད་གི དི་ཡིན་རྒྱུ་ན། རང་གེ་མཚོན་རྒྱུ་ན། དབྱིན་ཇི་སྦྱངས་ངེ་ཅང་མ་འགོར་ཟིག དེའི་འཕྲོ་ནས་སློབ་གྲྭ་ཆེན་མོ་གི་དཔེ་འཇོག་རྒྱུ་ན་རྩོམ་པ་པོ་གཤིས་གི་མིང་གྲགས་ཅན་དེ་མོ་གི་དཔེ་ཆ་ཆེན་པོ། གཤིས་གི་དཔེ་ཆ་རེ་རེ་ན་ཤོག་གུ་ལྔ་བརྒྱ་དྲུག་བརྒྱ་ཡོད་ནིས་དེ་མོ་རེད། དེ་ཀློག་རྒྱུ་བོ་གི་འདི་ལ་ཁ་ནས་གནོན་ཤུགས་ཤིན་ཏུ་ཆེ་གི ཡིན་ན་ར་ད། ཁོ་རྒེ་ཀློག་རྒྱུ་བོ་གི་ཐབས་ར། འདི་མོ་ལ་ཁ་ནས་རང་གི་ཡང་རིག་པ་འདྲ་འདྲ་བོ་བཀོལ་ལེས་བསྡད་དང་ངེ་། འདི་ཡེས་བསྡད་ལེས་སློབ་སྦྱོང་གི་གྲུབ་འབྲས་རང་གེ་དགའ་ཟིག་ཐོན་ད། དེ་ཡིན་དང་ན། ད་ང་རང་གི་འདི་བྱས་ཕྱིར་མིག་ག་བལྟས་སོང་ན། ད་འདེ་གྲུབ་འབྲས་ཐོན་དགོ་ནོའུ་གི་རྒྱུ་མཚན་ཅི་ཞིག་རེད་དི་བཟོས་དང་ན། སྔན་ན་རང་གི་བོད་གསོ་རིག་གཙོ་བྱས་བསྡད་དང་ངེ་རང་གི་སྲོལ་རྒྱུན་རིག་ནས་འདི་ཙིག་གེ་ཤེས་ནོའུ་འདིས་རང་གེ་བབ་གི་ཡར་ར་བཀྱག་གས་བཞག་ཡོད་གི ཆི་ཟིག་ག་དི་བཟོས་དང་ན། མི་གཞན་པ་གི དགེ་རྒན་གྱི་དྲི་བ་འདྲི་རེས། མི་གཞན་པ་སློབ་མ་གཞན་པ་ཡིན་རྒྱུ་ན་ཁུ་ཚོས་རང་གི་སྤྱི་ཚོགས་ཀྱི་སྟེང་གི་ཉམས་མྱོང་། ཙིག་གེ་ར་བོ་ར། སློབ་གྲྭ་སོང་ངོ་གེ་བརྒྱུད་རིམ་གི་ཉམས་མྱོང་དི་བཟོས་ན་མ་གཏོགས། ཁུ་ཚོ་བཤད་རྒྱུ་ཡོད་ནི་མ་རེད། ད་ང་གེ་མཚོན་ན། སྤྱིར་སྟངས་བོད་ཀྱི་ས་ཆ་ནས་ད་གི་སྨད་པ་བཅོས་ནོའུ། དི་གི་འཕྲོད་བསྟེན་གི་གནས་ཚུལ། དཔལ་འབྱོར་གི་གནས་ཚུལ། དེའི་ཕན་ཆད་གི་ད་བོད་ཀྱི་སྲོལ་རྒྱུན་རིག་གནས་འདིའི་ནང་ནས་སྒྲ་སྙན་སྨན་རྩིས་ལ་སོགས་པ་གང་ཡིན་གི་ལ་ཁ་ནས་ཁུ་ཚོ་ངོ་སྤྲོད་ཡེད་དགོ་དང་ན། ཐ་ན་དགེ་རྒན་ཐམས་ཅད་ལ་ཧང་སངས་རྒྱུ་བོ་གི་འདི་མོ་ར་ཐུག་རྒྱུ་ཡོད་ཁི། དེ་ཡིན་དང་ན། འདིས་ང་ཡར་ར་བབ་གི་གློ་རྒྱག་གོ་བཀྱག་བཏང་ད། དི་ཡེས་ད་རང་གི་ར་ད་གི་ད། སློབ་གྲོགས་རྣམས་པ་ཡིན་ན་ཆོག་གི དགེ་རྒན་ཟོ་ཡིན་ན་ཆོག་གི འདིས་ཅི་དགོ་ནི་རེད་གྲ་ངོས་ལེན་ར། འདི་ཅི་དགོ་ནི་རེད་གྲ་ཁུ་ཚོའི་བརྩི་བཀུར་འདི་བསྟེན་ནས་བསྡད་དང་ངེ་རང་གི་སྤོབས་པ་ར་ཇེ་ཆེར་སོང་ནས། ད་ངས་ཧི་གི་ནས་ཞིབ་འཇུག་ད་གི་ཁ་ཕྱོགས་འདྲ་མོ་དོ་དམ་རིག་པ་རེད། དི་གི་ད་ངས་ཞོར་ནས་འཕྲོད་བསྟེན་གྱི་སྐོར་ཟིག་མ་སྦྱངས་ན། ང་ཕྱིར་ར་ཡོང་ན། ངས་འུ་ཆོ་རང་གི་ས་ཆ་འདེ། ཞབས་འདེགས་ཞུ་རྒྱུ་བོ་གི་ང་ཤེས་བྱ་གསར་བ་ཟིག་མེད་གི ངས་དི་འདོད་ལེས འཕྲོད་བསྟེན་སྦྱངས་ང་། འཕྲོད་བསྟེན་གི་ནང་ནས་གཙོ་བོ་ཧི་གི་ཨ་རེ་མཚོན་རྒྱུ་ན་ནད་གཡོག་རིག་པ་ཡོད་ནི་རེད། དི་གི་སྨན་རྫས་རིག་པ་ཡོད་ནི་རེད། དི་གི་སྨད་པ་བཅའ་རྒྱུ་བོ་རིག་པ་ཅན་པོ་འདི་ཡོད་ནི་རེད། དེ་འཕྲོ་ནས་སྨད་ལས་རྒྱུ་བོ་རིག་པ། འདིའི་ཕན་ཆད་གི་ཐུན་མོང་འཕྲོད་བསྟེན་རིག་པ་ཟེར་གོ་ནོའུ་འདི་མོ་སྣ་མ་སྣ་ཚོགས་ཡོད་ཁི་ར། འདི་ཚང་མ་འདི་ཡེས་བལྟས་ནས་སོང་ན་ཐུན་མོང་འཕྲོད་བསྟེན་རིག་འདི་ད། རང་གི་བོད་ཀྱི་ས་གནས་འདིར་ཧ་ཅང་གི་དགོས་མཁོ་ཆེ་བ། འདིར་ཕྱིར་ར་ཡོང་ན་མང་ཚོགས་ལ་ཧ་ཅང་གི་ཕན་ཐོགས་ནས། འདི་མོ་གི་རིག་པ་ཟིག་རེད་འདོད་ལེས་ད་ངས་འདི་སྦྱངས་ང་། དི་སྦྱངས་ངེ་། དངོས་ཡོད་ཀྱི་གནས་ཚུལ་འདེ་ར་མཉམ་འབྲེལ་ཡེད་གྱོ་ཆེད་དུ་ང་ཐེ་ལེན་གྲ་ཡང་དའི་བར་ནས་སོང་ངེས། ལོ་གཅིག་ར་ཅིག་ག་བསྡད་ལེས། དུ་ནས་ཡང་ཐོས་རིམ་གི་འདི་མོ་བསླབ་གནས་ཟིག་བླངས་ནི་རེད། དེ་ཡེས་དང་ངེས། ཉིས་སྟོང་གཅིག་གི་ལོ། ད་ངས་ད་གི་། ངའི་ཤེས་རིམ་གྱི་བསླབ་གནས་གཉིས་ཀ་བླངས་དང་ངེ་། ད་ང་སྐུ་འབུམ་མ་ཕྱིར་ར་ཡོང་ངེ། སྐུ་འབུམ་དགོན་པའི་བོད་སྨད་ཁང་འདེ་དོ་དམ་ཡིད་ཞོར་ར་ད་ནད་པ་བལྟ་རྒྱུ་བོ་ར། དི་གི་ངའི་སློབ་ཁྲིད་ཡེད་རྒྱུ་བོ ལོ་གཅིག་གཉིས་ཟིག་ག་ངས་འདི་ལས། ཉིས་སྟོང་བཞི་གི་ལོ་ང་ད་གི ཕྱིར་ར་ཡང་ཨ་རིར་སོང་ནས་འདེ་འབུམ་རམས་ཀྱི་བསླབ་གནས་འདིར་ངས་རྒྱུགས་འཕྲོད་ཙིག དེ་ཡིན་དང་ན་འབུམ་རམས་ཀྱི་་བསླབ་གནས་ལེན་སོ་འདི་ད་ངའི་དང་མ་གོང་ནས་བཤད་ནོའུ་གི་སློབ་གྲྭ་དེ་རེད། ཡོའུ་ཟི་འེ་ལེས་ཟེར་གི་ནོའུ་འདི་རེད། འདི་ཡིན་རྒྱུ་ན་ཨ་རིའི་རྒྱལ་ཡོངས་ནས་བཤད་ལེས་ཡོང་ན་བསླབ་གྲྭ་བཅུ་ཐམ་པ་ནང་གི་གཅིག་རེད། འདི་ཡིན་རྒྱུ་ན།འདིའི་ཁུ་གེ་བསླབ་གནས་འདིས་བརྒྱུད་རིམ་ད་ཧ་ཆེར་ལོ་དྲུག་ཙམ་ཟིག་འགོར་ཟིག འདིའི་རིང་གང་ང་ཡང་། འུ་ཚོའི་བོད་ཀྱི་གཏམ་དཔེ་ལྟར་དུ། དགོང་འཕྱི་ཉལ་ར་། ནང་སྔ་ལངས་འདྲ་མོ་འདི་ཡེས་སློབ་སྦྱོང་ཡེད་ལེས། ད་ན་ནིང་གི་ཟླ་བ་བརྒྱད་པའི་ནང་ང་ད། ད་གི་སློབ་མཐར་ཕྱིན་ནས་ཕྱི་ར་རང་གི་འདེར་ཡོང་ནི་རེད། རང་གི་མི་རིགས་འདིའི་ད་གི་རྒྱུད་འཛིན་པ་བྱིས་པ་རྣམས་ལ་མཚོན་ན། རང་གི་སྲོལ་རྒྱུན་རིག་གནས་འདི་ཤེས་རྒྱུ་བོ་ཧ་ཅང་གལ་ཆེན་རེད། དི་ཡིན་དང་ན། སྲོལ་རྒྱུན་རིག་གནས་འདི་རྨང་གཞིར་བཞག་གིས་བསྡད་དང་ངེ་ད་གཞན་གི་རི་གནས་སྦྱངས་རྒྱུ་བོ་འདི་གལ་ཆེན་རེད། དི་ཡིན་དང་ན། ད་གཟོད་ད། ཁྱོ་དཔེ་འཇོག་རྒྱུ་ན། འུ་ཟེའི་དེང་རབས་ཀྱི་སྤྱི་ཚོགས་འདི་ནང་ནས་འོས་འཚམས་ཡིན་ནས་མི་འདི་མོའི་ཟིག་གི་ལོག་གི དི་ཆི་ཟིག་ག་བཟོས་དང་ན། དེང་སང་མི་འུ་ཟོ་སྤྱི་ཚོགས་སྟེང་གི་མི་མང་ང་ཟིག་གི་ད་གི་རང་གི་སྲོལ་རྒྱུན་རིག་གནས་གཅིག་ར་མ་ཤེས་མ་བསྡད་དང་ངེ་། རྒྱ་རིག་གནས། དེའི་ཧན་ཆད་གི་ད་ནུབ་ཕྱོགས་ཀྱི་རིག་གནས་འདེ་སྦྱངས་ནས་འདི་ཡེས་ཡོང་ན་ད། ཁྱོད་ཧར་ར་ཆི་མོ་སོང་ན་ར། སྡེ་གི་ཁྱོད་བོད་ཟིག་ཡིན་ནོའུ་འདི་བབ་གི་ད་ནམ་ཡང་ཁྱོད་དང་འབྲལ་ཐབས་ཡོད་ནི་མ་རེད། དི་ཡིན་དང་ན་ད་ཁྱོད་བོད་ཟིག་ཡིན་དང་ན་ད། མི་རིགས་འདིའི་ཁྱོས་རིག་གནས་ར། མི་རིགས་འདིའི་སྐད་ཡིག་ར། མི་རིགས་འདིའི་ཡུལ་སྲོལ་གོམས་གཤིས་འདི་མི་གཞན་པ་ངོ་སྤྲོད་ཡེད་རྒྱུ་བོ་ར། མི་གཞན་པ་རྩིབ་ནས་རང་གི་བབ་གི་རྒྱུན་འཛིན་ཡེད་རྒྱུ་བོ་འདི་ཁྱོ་རང་གི་ལྷན་སྐྱེས་ཀྱི་འགན་ཁུར་རེད། དི་ཡིན་དང་ན། དཔེ་འཇོག་རྒྱུ་ན། འུ་ཚོ་འདི་ས་ནས་ངའི་སློབ་མ་དི་མོ་རིག་མྱོང་ང་། བོད་ལྗོངས་ར་འདི་ས་ནས། བོད་སྐད་ཨ་ལ་བུ་ལ་ཟིག་མིན་ནས་མི་ཤེས་གི དེ་ཡིན་དང་ན་བོད་ཀྱི་རིག་གནས་བཟོས་ན་བབ་གི་གཅིག ་ར་ཤེས་ནི་མ་རེད། ད་དབྱིན་ཇི་དག་གོ་ཕྱི་རྒྱལ་འདྲ་མོ་རེད། རྒྱ་ཡིག་གཤིས་གི་ངན་གི རྒྱ་གི་རིག་གནས་ར་གཤིས་གི་ཤེས་གི འོན་ཀྱང་ཁྱོད་སློབ་གྲྭ་དེས་ནང་ང་སོང་ནས་འདུག་གོ་གྲས་ཐ་ཚོད་ད། དགེ་རྒན་ར། ཕྱི་རྒྱལ་གྱི་དགེ་རྒན་ར་དང་སློབ་མ་རིག་གི་ད་ཁྱོད་དི་འདྲི་རྒྱུ་རེད། ཨ་རོ། ཁྱོད་ཚོ་བོད་ཀྱི་ད་གི་ནང་ཆོས་ཟེར་གོ་དེ་ད་ང་གཤིས་གི་དགའ་གི་ར། ཁྱོས་ང་ནང་ཆོས་ཟིག་ངོ་སྤྲོད་བྱོས་ར་བཟོས་ན། འུ་ཟོའི་སངས་རྒྱས་གི་ཆོས་ལུགས་ཟིག་ངོ་སྤྲོད་བྱོས་བཟོས་ན་ཚིག་གཅིག་ར་བཤད་རྒྱུ་ཡོད་ནི་མ་རེད། དི་གི་ད་འོ་ན་ཡ། ད་ཁྱོས་བབ་གི་འདི། ངུ་ཆོས་འདི་ཡེས་དཔེ་ཆ་ར་འདེ་བལྟས་ཡོང་ན། བོད་ཀྱི་གསོ་རིག་བཟོས་འདི་མོ་ཟིག་ཡོད་གི་ར། དེ་ཡེས་དང་ན་ཁྱོས་བོད་ཀྱི་གསོ་རིག་ཟེར་གོ་ནོའུ་འདི་ཁྱོས་ཅིག་ངོ་སྤྲོད་ཟིག་བྱོས་ར་བཟོས་ན་ཚིག་གཅིག་ར་བཤད་རྒྱུ་ཡོད་ནི་མ་རེད། དེ་ཡེས་ད། ཧི་གི་ན། སློབ་གྲྭ་ཡོད་ནོའུ་མི་ལ་ལ་ང་ར་ཐུག་མྱོང་ང། ཡོང་ངེས་ད། ཨ་ཧ་བོ། ཨ་ཁུ་དཀོན་མཆོག་རྒྱལ་མཚན། ང་ཕྱིར་ར་སོང་ངེས་ད། ངི་བྱིས་པ་རི་ག་ད་དགོན་པ་ར་དེ་བསྐྱལ་ཡེས་བསྡད་དང་ངེས་སྲོལ་རྒྱུན་གྲ་འདེ་ཅིག་སྦྱངས་གི་འཇོག་དགོ་གི ང་ཚུར་ར་དེ་ཡེས་བཤད་ནི་མང་གི དི་ད་ཆི་ཟིག་ཡིན་ནི་རེད་ཟེར་ན། ཁྱོས་བབ་གི་ད་འདི་ནས། ཆི་ཟེར་དགོ་ནི་རེད། རྒྱ་ཡིག་རྒྱ་སྐད་ཆི་མོ་ཟིག་ཤོས། རྒྱ་གི་རིག་གནས་ཆི་མོ་ཟིག་ཤོས་ན་ར། སྡེ་གི་ཁྱོད་རྒྱ་མི་རིགས་ཀྱི་གྲབ་བ་འཇོག་ནི་རེད། དེ་ཡེས་དང་ན་ཁྱོས་ཆི་ཟིག་ཤེས་དགོ་ནི་རེད་ཟེར་ན། ཁྱོས་བོད་མི་རིགས་ཀྱི་རིག་གནས་ར། བོད་མི་རིགས་ཀྱི་ཡུལ་སྲོལ་གོམས་གཤིས་ཤེས་དགོ་ནི་རེད། ད་སྤྱིར་སྟངས་འུ་ཟོ། ད་བོད་ཀྱི་རིག་གནས་འདི། རིག་གནས་བཅུ་ཡོད་ནོའུ་སྟབས་གི རིག་གནས་འདི་རྒྱ་ཆེན་པོ། མི་རིགས་གཞན་གི་མང་ང་ཡི་ནང་ན་རིག་གནས་འདི་མོའི་ཡོད་ནི་མ་རེད། དེའི་སྟབས་ཀྱིས་འདི་སྦྱངས་རྒྱུ་བོ་ར་དཀའ་གི འདི་སློབ་སྦྱོང་རྒྱུ་བོ་གི་དུས་ཚོད་ར་མང་ང་འགོར་གི འོན་ཀྱང་། ཁྱོད་ཀྱིས་ཡུལ་སྲོལ་གོམས་གཤིས། རྩམ་པ་བརྩི་སྟངས་ཙམ་ཟིག་ཁྱོས་ཤེས་ན་ར། ཁྱོད་སོང་ན་ར། ངུ་ཆོ་མི་རིགས་ཀྱི་ཡུལ་སྲོལ་གོམ་གཤིས་འདི་མོའི་ཟིག་ཡིན་བཟོས བོད་ལ་གོན་སྲོལ་ཟིག་ཤེས་ན་ར། ངུ་ཆོ་འདི་མོ་ཟིག་ཡིན། དེ་ཡིས་བཤད་ན། སྡེ་སེམས་ཅན་གཉིས་ཀ་ཧང་སངས་ངེ་། ཁྱོད་རང་གེ་ད་གི་གཤིས་གི་མི་རིགས་ཀྱི་ཁྱད་ཆོས་ཡོད་ནིས། ཁྱོད་རང་གེ་ཆི་ཟེར་དགོ་ནི་རེད་རྩ་ཆེན་པོ་ཡིན་ནོའུ། དེ་བརྩི་གི་ཡ། དཔེ་ཆུང་ཆུང་ཟིག་བཞག་ན་ངས། ཉིན་མ་གཅིག་ག་འདིས་ངུ་ཆོ་སློབ་ཁྲིད་ཟིག ཕྱི་རྒྱལ་གི་སློབ་ཁྲིད་ཅིག་ཡོད་མོའུ། ཤེས་རམས་ཀྱི་བསླབ་གནས་དི་འདོན་གོ་གྲས། ངུ་ཚོའི་ད་གི་འཛིན་གྲྭ་གི་དགེ་རྒན་གི དེ་རིང་ད་རང་རང་གི་ཡུལ་སྲོལ་གོམས་གཤིས་གི་འདིས་ཁྱེད་ཚོས་ངོ་སྤྲོད་བྱོས་དི་ཟེར་ཡ། དི་གི་ད། ངའི་རོགས་ན་ད་རུང་འུ་ཚོ་འདི་ས་གི་མཚོ་སྔོན་ནས་སོང་ནས་སློབ་མ་གཅིག་གཉིས་རེ་ར་ཡོད། དི་ཡེས་ད་ངས་དི་བཟོས་ནས། ད་འུ་ཚོས་མི་གཞན་པ་གཅིག་གི་མི་ཤེས་ནས་དི་མོ་ཟིག་ངོ་སྤྲོད་བྱེད་བཟོས་ནས། ད་ཅི་ཟིག་ངོ་སྤྲོད་ཡེད་ཅིས། དི་གི་ངས་དེ་བཟོས་ནས། ད་བཀོད་པ་ཟིག་ཡོད་གི ཆི་ཟིག་ཡིན་ཟེར་ན། འུ་ཆོས་དཔེ་ཆ་སྣ་རིང་ཡོད་ག དཔེ་ཆ་སྣ་རིང་དི་མོའི་དུམ་པ་ཟིག་ཁྱེར་ར་འགྱོ། དཔེ་ཆ་སྣ་རིང་དེ་ཆོ་ཡེས་དཔར་ནི་རེད། དཔེ་ཆ་སྣ་རིང་དེ་ཆི་ཡེས་བཀོད་གི་ནི་རེད། དེ་ཡིན་དང་ན་དཔེ་ཆ་སྣ་རིང་བསྐྱུལ་སོའུ་ཆི་མོ་ཟིལ་རེད། གླེགས་ཐུམ་ཁ་ཡིས་བསྐྱུལ་སོ། དེ་གི་གླེགས་ཐག་འཇོག་སྲོལ་ཆི་མོ་ཟིག གདོང་དར་འཇོག་སྲོལ་ཆི་མོ་ཟིག དེའི་སྐོར་གི་ད་སློབ་གྲོགས་གྲ་དགེ་རྒན་ཚང་མ་དེའི་ཉིན་གར་དེར་ངུ་ཆོ་སོང་ནས་བསྟན་ན་ར་ཚང་ཧང་སེང་ངེ་བསྡད་ཡོད་གི་ཡ། ཁུ་ཆོས་ནམ་ཡིན་ན་ར་དེང་སང་གི་འགོ་བརྩམ་འདི་མོ་དཔེ་ཆ་ཟིག་བཟུང་ངེ་འདུག་རྒྱུ་མིན་ནས། ཁུ་ཚོས་དེའི་ཕྱོགས་ལ་བསམ་བློ་ཙམ་ཟིག་ར་བཏང་ཡོད་ནི་མ་རེད། དེ་ཡིན་དང་ན། འུ་ཟོ་འདིའི་ཡིན་རྒྱུ་ན། དཔེ་འཇོག་རྒྱུའི་ན། དེ་ཡིས་དང་ན། དཔེ་ཆ་འདི་འདི་ཡེས་བཞག་ཡོད་ཅུ་ན། ཤོག་བུ་ཉིས་བརྒྱ་ཡོད་ཅུ་ན། ཤོག་བུ་ཉིས་བརྒྱ་བོ་དེ་ཀླད་ན་ཁ་བྱང་ཡོད་ག དེ་ཡེས་དང་ན་མགོ་ན་བཙེམ་མེད་ག དེས་དང་ན་ཁ་བྱང་ཡོད་ནོའུ་དཔེ་ཐུམ་ནང་ནས་བསྐྱུལ་ལེས་ཚར་སོང་ན། དཔེ་ཐུམ་གི་ཆི་ཟེར་དགོ་ནི་རེད་ཀླད་ས་འཁོར་གི་བཞག་གས། དཔེ་ཐུམ་གི་སྔན་གང་ཡིན་ནས་ན། བཞུག་གང་ཡིན་ནས་ན། གདོང་དེ་གང་ས་འཇོག་དགོ་ནི་ཡིན་ནས་ན། དི་འུ་ཆོ་ས་ར་རྒ་ར་ཡིན་ནི་རེད། དཔེ་འཇོག་རྒྱུའི་ན་དི་མོ་ཙམ་ཟིག་ཡིན་ན་ར། མི་རིགས་གཞན་པ་མཚོན་རྒྱུ་ན་ཧང་སེང་ཡལ་གི་གནས་རེད། ད་འུ་ཆོས་འདི་ན་མཐོང་ཆེན་ཡེད་གི་ཡོད་ནི་མ་རེད། དི་ད། ད་གི་འུ་ཚོའི་ཆུང་ཕྱོགས་ག་རིགས་ཀྱི་ད་ངེས་པར་དུ་བབ་གི་སེམས་ལ་ཉར་རྒྱུ་དི་ད་གཤིས་གི་གལ་ཆེན་རེད། རེད་རེད། རེད། གྲོགས་པོ་རྣམས་པ། ཐེངས་འདིའི་བཞུད་ལམ་ལེན་ཚན་དུས་ཚོད་ཀྱི་དབང་གིས་གཏོང་མཚམས་འདི་ནས་འཇོག ཐེངས་རྗེས་མར་ང་ཚོ་ཡང་བསྐྱར་མཇལ། གནས་སྐབས་སུ་བདེ་མོ། །