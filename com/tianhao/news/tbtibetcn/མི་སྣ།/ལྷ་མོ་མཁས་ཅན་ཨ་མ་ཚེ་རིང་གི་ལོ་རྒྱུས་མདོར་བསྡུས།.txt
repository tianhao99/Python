ལྷ་མོ་མཁས་ཅན་ཨ་མ་ཚེ་རིང་གི་ལོ་རྒྱུས་མདོར་བསྡུས།
ཨ་མ་ཚེ་རིང་ནི་སྤྱི་ལོའི་དུས་རབས་ཉི་ཤུ་པའི་འགོར་མལ་གྲོ་གུང་དཀར་རྫོང་ཁོངས་འབྲི་གུང་ཁུལ་དུ་ཞིང་པའི་ཁྱིམ་ཚང་ཞིག་ཏུ་འཁྲུངས་ཤིང་། འབྲི་གུང་གི་ལྷ་མོ་བའི་ནང་ཞུགས་ནས་ལྷ་མོ་འཁྲབ། དེ་རྗེས་སྐྱོར་མོ་ལུང་གི་ལྷ་མོ་བའི་སྐྱིད་སྡུག་ལ་བཅུག་པ་དང་། ཁོང་གིས་ལྷ་མོའི་འཁྲབ་རྩལ་ལེགས་པར་སྦྱངས་ནས་ཕོ་འཁྲབ་མོ་འཁྲབ་ཚང་མ་ཤེས་པ་མ་ཟད། སྐད་གདངས་སྙན་ཞིང་འཇེབས་ལ་འགྱུར་ཁུག་གསལ་བ་སོགས་ཡོད་སྟབས་ཕོ་མོའི་འཁྲབ་སྟོན་གང་ཡང་བྱེད་པ་མ་ཟད་རྒྱ་ལུའི་འགན་ཡང་འཁུར་བ་རེད། ༡༩༥༩ལོར་སྐྱོར་ལུང་ལྷ་མོ་དེ་བོད་ལྗོངས་ལྷ་མོ་ཚོགས་པར་བསྒྱུར་བ་ནས་སྔ་རྗེས་སུ་ཨ་མ་ཚེ་རིང་གིས་ཚོགས་གཙོ་གཞོན་པ་དང་། ཚོགས་གཙོའི་འགན་འཁུར་ཏེ་བོད་ཀྱི་ལྷ་མོར་བཅོས་སྒྲིག་བྱེད་པའི་ནང་ཞུགས་པ་རེད། སྔ་རྗེས་སུ་ལྗོངས་སྲིད་གྲོས་ཀྱི་ཨུ་ཡོན་སོགས་བྱས་ཤིང་། ༡༩༨༣ལོར་སྐུ་འདས།