ལྕགས་ཐར་རྒྱལ།
ལྕགས་ཐར་རྒྱལ་ལགས་ནི།  ༡༩༦༣ལོར་མཚོ་སྔོན་ཁྲི་ཀ་རྫོང་སྟག་རི་སྡེ་བར་སྐྱེས།  ༡༩༨༡ལོའི་དབྱར་ཟླ་དྲུག་པར་མཚོ་ལྷོ་མི་རིགས་དགེ་འོས་སློབ་གྲྭ་ནས་མཐར་ཕྱིན་ཏེ་སློབ་གྲྭ་དེ་གའི་བོད་ཡིག་དགེ་རྒན་གྱི་འགན་འཁུར་ཞིང་།  སྔ་ཕྱིར་བོད་ཡིག་ཁྲིད་དཔྱོད་ཁང་གི་ཀྲུའུ་རིན་དང་།   སློབ་གཉེར་ཁྲུའུ་ཡི་ཀྲུའུ་རིན་རྒན་གཞོན་གྱི་འགན་འཁུར།   ༡༩༨༩ལོར་མཚོ་ལྷོ་ཁུལ་གྱི་ཀུན་སྤྱོད་སློབ་གསོ་དཔེ་ལེགས་ཅན་དང་མཚོ་སྔོན་ཞིང་ཆེན་གྱི་སློབ་གསོའི་བྱ་བ་སྒྲུབ་མཁན་དཔེ་ལེགས་ཅན།  ༡༩༩༥ལོར་མཚོ་སྔོན་ཞིང་ཆེན་གྱི་དགེ་རྒན་དཔེ་ལེགས་ཅན་དུ་བདམས་པ་སོགས་རྫོང་རིམ་པ་ཡན་ཆད་ཀྱི་བྱ་དགའ་མང་པོ་ཐོབ།
བརྩམས་ཆོས་ལ།  ལོ་ཟླ་དེ་གའི་ནང་བོད་གངས་ཅན་གྱི་ཡུལ་དུ་ཡི་གེ་བྱུང་འཕེལ་གྱི་རིམ་པ་བརྗོད་པ་དང་སྤུ་རྒྱལ་ཞེས་པའི་ཐ་སྙད་ཀྱི་ཐོག་མའི་འབྱུང་ཁུངས་ལ་རགས་ཙམ་དཔྱད་པ།   བོད་དང་མྱ་ནག་པོའི་རིག་གནས་འབྲེལ་བ་རགས་ཙམ་གླེང་བ་སོགས་དཔྱད་རྩོམ་སུམ་ཅུ་ལྷག་དང་སྟག་རི་ཐིས་པ་དགོན་གྱི་ལོ་རྒྱུས་མདོར་བསྡུས།   སུམ་རྟགས་ཀྱི་དཀའ་གནས་ལས་བཏོན་པའི་དྲིས་ལན།   བོད་ཀྱི་བརྡ་སྤྲོད་སྤྱི་རྣམ་རིག་འཕྲུལ་སྣང་མཛོད།   བོད་ཀྱི་སྐད་ཡིག་ལ་འཇུག་པའི་སྒོ་བཅས་བརྩམས་དེབ་བཞི་དང་ཀུན་སྤྱོད་ཀྱི་མ་ལག་རྣམ་པར་བཤད་པ་ཞེས་པའི་བསྒྱུར་ཆོས་གཅིག་སྤེལ།
ད་ལྟ་མཚོ་སྔོན་དགེ་ཐོན་སློབ་གྲྭ་ཆེན་མོའི་དགེ་རྒན་ཆེན་མོ་དང་མཚོ་སྔོན་ཞིང་ཆེན་དམངས་ཆེན་སྐབས་དགུ་པའི་འཐུས་མི་བཅས་ཀྱི་འགན་གཅིག་ལྕོགས་འཁུས་མུས་སུ་མཆིས་སོ།  །
༼དེང་རབས་བོད་ཀྱི་རྩོམ་པ་པོའི་ལོ་རྒྱུས་དང་བརྩམས་ཆོས་དཀར་ཆག༽ཞེས་པ་ལས་བཤུས།