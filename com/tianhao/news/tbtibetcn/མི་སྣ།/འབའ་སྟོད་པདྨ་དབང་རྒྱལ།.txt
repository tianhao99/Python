འབའ་སྟོད་པདྨ་དབང་རྒྱལ།
འབའ་སྟོད་པདྨ་དབང་རྒྱལ་ལགས་ནི།  ༡༩༦༣ལོར་འབའ་རྫོང་དེའུ་རྒན་སྡེ་བར་སྐྱེས། ༡༩༨༤ལོར་ནུབ་བྱང་མི་རིགས་སློབ་གྲྭར་ཞུགས། ༡༩༨༨ལོར་མཐར་ཕྱིན་རྗེས་དེ་གར་དགེ་རྒན་གྱི་བྱ་བ་གཉེར། ༡༩༩༤ལོའི་སྟོན་ཁར་ནུབ་བྱང་མི་རིགས་སློབ་ཆེན་ནས་རྩོམ་རིག་རབ་འབྱམས་པའི་བསླབ་གནས་ཐོབ་ཏེ་མུ་མཐུད་དུ་དགེ་རྒན་གྱི་བྱ་བ་གཉེར། ༢༠༠༠ལོ་ནས༢༠༠༣ལོ་བར་ཀྲུང་གོའི་ཚན་རྩལ་སློབ་ཆེན་དུ་ཟབ་སྦྱོང་བྱས་ཤིང་། ཁྲོམ་རའི་ཚོང་གཉེར་དོ་དམ་གཞུང་ལུགས་དང་ཐབས་ཇུས་ཞེས་པའི་བསླབ་དེབ་བོད་ཡིག་ཏུ་བསྒྱུར་བ་དང་བོད་ཀྱི་དམངས་ཁྲོད་རྩོམ་རིག་གི་སྤྱི་བཤད་བློ་གསལ་འདྲེན་པའི་སྐྱ་རེངས་ཞེས་པ་མི་རིགས་དཔེ་སྐྲུན་ཁང་ནས་པར་དུ་བསྐྲུན། ༢༠༠༡ལོར་དགེ་རྒན་ཆེན་མོ་གཞོན་པའི་མིང་བཏགས་ཐོབ། སྔ་ཕྱིར་ཀྲུང་གོའི་བོད་ཀྱི་ཤེས་རིག་དང་། བོད་ལྗོངས་ཞིབ་འཇུག  སྦྲང་ཆར།  གངས་རྒྱན་མེ་ཏོག་སོགས་ཀྱི་སྟེང་རིག་གཞུང་དཔྱད་རྩོམ་དང་སྙན་རྩོམ་མང་པོ་སྤེལ་གནང་ཡོད།
༼དེང་རབས་བོད་ཀྱི་རྩོམ་པ་པོའི་ལོ་རྒྱུས་དང་བརྩམས་ཆོས་དཀར་ཆག༽ཞེས་པ་ལས་བཤུས།