བོད་ཀྱི་རོལ་མོ་པ་མིག་ལུང་ཞིག་གི་མི་ཚེའི་གཏམ་རྒྱུད།
《ཨ་ཇོ་བསོད་ནམས་རྡོ་རྗེ》དང 《ཟླ་བ་གཞོན་ནུ》ཞེས་པ་སོགས་དུས་རབས་སྔོན་མའི་དུས་སྟོད་ཀྱི་སྟོད་གཞས་བཅུ་ཕྲག་ལྷག བོད་ཀྱི་དམངས་ཁྲོད་དུ་དར་ཁྱབ་ཆེན་པོ་བྱུང་ཞིང་། ད་བར་མ་ཉམས་པར་ས་ཁུལ་སོ་སོར་རླུང་ལྟར་གྲགས་བཞིན་འདུག འོན་ཀྱང་། ད་ལྟའི་དམངས་གླུ་དེ་དག་བསྐྱར་ལེན་བྱེད་མཁན་དག་གིས། སྟོད་གཞས་དེ་ཚོ་ནི་བོད་ཀྱི་རོལ་དབྱངས་པ་མིག་ལུང་ཨ་ཇོ་རྣམ་རྒྱལ་བྱ་བ་ཞིག་གིས་གསར་རྩོམ་གནང་བ་ཡིན་པ་ཧ་གོ་མཁན་དཀོན། རྣམ་རྒྱལ་ནི ༡༨༩༤ ལོར་བོད་ལྗོངས་དྭགས་པོ་ས་ཁུལ་གྱི་གླང་རྫོང་གི་ཁྱིམ་ཚང་དབུལ་བོ་ཞིག་ཏུ་སྐྱེས།  བྱིས་པའི་དུས་སུ། ཕ་མ་གཉིས་རི་མགོར་འབུད་ཤིང་འཐུ་རུ་འགྲོ་སྐབས་ཞིག་ལ། རྣམ་རྒྱལ་སྒྲིལ་གཟན་ནང་དུ་བཞག་ནས་ཡོད་པའི་དུས་སུ་མིག་འབྲས་གཉིས་གླག་གིས་འཁྱེར་སོང་བ་རེད། དེའི་རྗེས་སུ་ཁོའི་ཚེ་སྲོག་སྐྱོབ་ཐུབ་བྱུང་ཡང་། འཇིག་རྟེན་འདིའི་ངོ་མཚར་ལྟད་མོ་མཐོང་བའི་ཁོམ་ལོང་མ་བྱུང་བར་མིག་ལུང་དུ་གྱུར་བ་རེད།     དཀའ་སྡུག་གི་ལོ་ཟླའི་ཁྲོད་དུ། རྣམ་རྒྱལ་རིམ་བཞིན་ནར་སོན། རྒྱུད་དྲུག་པི་ཝང་དཀྲོལ་བར་དགའ་བའི་ཕ་རྒན་གྱིས། རྣམ་རྒྱུན་མི་གཞན་ལ་པི་ཝང་དཀྲོལ་པར་དགའ། བུ་ཆུང་རྣམ་རྒྱལ་གྱིས་མིག་གིས་མི་མཐོང་ནའང་ཁོ་རང་བློ་རིག་ལྡན་པ་ཞིག་ཡིན་པས། དེ་ལྟར་དུས་ཚོད་ཡུན་རིང་འགོར་རྗེས། རྣམ་རྒྱལ་གྱིས་རྣ་བས་ཉན་ཞིང་ལག་པས་མྱོང་བར་བརྟེན་ནས་དམངས་གླུ་འགའ་རེ་དཀྲོལ་ཐུབ་པ་བྱུང་།  ངལ་རྩོལ་ལ་བརྟེན་ནས་འཚོ་བ་སྐྱེལ་བ་ནི། མིག་ལུང་རྣམ་རྒྱལ་ལ་མཚོན་ན་མངོན་འགྱུར་བྱེད་དཀའ་བ་ཞིག་རེད། རྣམ་རྒྱལ་གྱི་ཕ་རྒན་དང་ཨ་ཁུ་གཉིས་ཀྱིས་བྱིས་པ་འདི་རོལ་དབྱངས་ཐད་ཚོར་བ་དམིགས་བསལ ་ལྡན་པས། ཁོ་རང་གིས་དེ་ལ་བརྟེན་ནས་རང་ཁ་རང་གསོ་བྱེད་ཐུབ་ངེས་ཆེ་འདོད་པས། རྣམ་རྒྱལ་ལོ་བདུན་དུ་སོན་དུས། ཕ་རྒན་གྱིས་རང་ཉིད་ཆེས་དགའ་བའི་པི་ཝང་རྣམ་རྒྱལ་ལ་གཏེར་ཞིང་། ཁོ་བོར་རོལ་དབྱངས་ལ་བརྟེན་ནས་རང་ཉིད་ཀྱི་ཁ་རྒྱབ་སོས་ཐབས་བྱེད་དགོས་ཞེས་བཤད་པ་རེད།  དེའི་རྗེས་སུ། རྣམ་རྒྱལ་གྱི་ཕ་མ་གཉིས་སྔ་རྗེས་སུ་ཚེ་ལས་འདས་པས་ཁོ་རང་ཁེར་རྐྱང་དུ་ལས།  དུས་སྐབས་དེར་ལྕགས་སྤྲག་ས་ཁུལ་གྱི་ཡར་ཀླུང་གཙང་པོའི་ཉེ་འགྲམ་གྱི་གླིང་མདའི་གྲུ་ཁར། དུས་རྒྱུན་དུ་གླུ་དབྱངས་བླངས་ཏེ་སློང་མོ་བྱེད་མཁན་ཞིག་ཡོད་པ་དེ་ནི་རྣམ་རྒྱལ་རེད། རིམ་བཞིན་དུས་ཚོད་འགོར་རྗེས། རྣམ་རྒྱལ་གྱིས་ས་གནས་དེ་གའི་རོལ་དབྱངས་དཀྲོལ་ཤེས་པ་མ་ཟད། ད་དུང་གྲུ་ཁ་ནས་ཕར་འགྲོ་ཚུར་འོང་མཁན་གྱི་གམ་ནས་ལྷ་སའི་ས་གནས་གཞན་པའི་རོལ་དབྱངས་དང་བྲོ་གར་ཡང་སློབ་སྦྱོང་བྱས།     མཇུག་མཐར་ཁོ་རང་བོད་ཀྱི་གླུ་གར་ལ་ཆ་རྒྱུས་ཆེ་བའི་མི་སྣ་གལ་ཆེན་ཞིག་དང་འཕྲད་ལ། མི་དེས་རྣམ་རྒྱལ་ལྷ་སར་ཁྲིད་པ་རེད། ལྷ་སར་ཐོན་མ་ཐག་གི་དུས་སྐབས་དེའི་རིང་། རྣམ་རྒྱལ་གྱིས་ཉིན་དཀར་སྲང་ལམ་ནས་གླུ་དབྱངས་བླངས་ཏེ་སྒོར་མོ་སློང་བ་དང་། དགོང་མོ་སྲང་མདོ་དང་ཁང་བའི་མདའ་གཡབ་འོག་སོགས་སུ་ཉལ་ནས་བསྡད། སྐབས་དེར་ལྷ་ས་པ་ཚོ་ཆེས་དགའ་བའི་གླུ་དབྱངས་ནི་སྟོད་གཞིས་དང་ནང་མ་ཡིན་པ་རེད།  ལྷ་ས་རུ་ཡུན་རིང་བསྡད་རྗེས། རྣམ་རྒྱལ་གྱིས་གནའ་བོའི་བོད་ལྗོངས་ཀྱི་རོལ་དབྱངས་ཚོགས་པ་“ནང་མའི་སྐྱིད་སྡུག”ཅེས་པའི་ཚོགས་མི་ངོ་ཤེས་བྱུང་བས། ཁོ་ཚོས་རྣམ་རྒྱལ་གྱི་སྐད་ངག་དང་པི་ཝང་དཀྲོལ་རྩལ་ལ་བསྔགས་བརྗོད་ཚད་མེད་གནང་། དེའི་རྗེས་སུ་ཁོ་རང་ཡང་ཚོགས་པ་དེའི་ཚོགས་མི་གཅིག་ཏུ་གྱུར་ཏེ། དུས་དེ་ནས་བཟུང་ཡུལ་གྱར་གྱི་འཚོ་བ་མཇུག་རྫོགས་པ་རེད།  རོལ་དབྱངས་ཐད་ལ་ཐུན་མིན་གྱི་ཚོར་བ་ཡོད་པ་མ་ཟད། ཁོ་རང་མིག་ལུང་ཡིན་པས་མི་གཞན་ལས་ལྷག་པར་བློ་སེམས་རྩེ་གཅིག་གིས་སློབ་སྦྱོང་ཐུབ་པས། ལོ་ཁ་ཤས་ལས་མ་འགོར་བར་ཡར་བསྐྱེད་ཆེན་པོ་བྱུང་སྟེ། སྟོད་གཞིས་དང་ནང་མའི་རོལ་དབྱངས་མང་པོ་བློ་ལ་ངེས་པ་དང་། རོལ་ཆས་ཀྱང་མང་པོ་དཀྲོལ་ཤེས་པ་བྱུང་བ་རེད།     ལྷ་ས་ནས་མི་ཚོས་རྣམ་རྒྱུན་དུ། “ལུང་པ་རྣམ་རྒྱལ་རོལ་ཆས་མང་པོ་དཀྲོལ་བར་མཁས”ཞེས་བསྔགས་བརྗོད་བྱེད། “ནང་མའི་སྐྱིད་སྡུག”གི་ཚོགས་གཙོ་ཚེ་ལས་འདས་པ་དང་བསྟུན་ནས། རྣམ་རྒྱལ་ནི་ཚོགས་གཙོ་གསར་བར་བསྐོས་པ་རེད།  དེའི་རྗེས་སུ། རྣམ་རྒྱལ་གྱི་མཚན་སྙན་ཆེན་པོ་རྒྱས་ཏེ། མི་ཚང་མས“ཨ་ཇོ་རྣམ་རྒྱལ”ཞེས་འབོད་པ་རེད། ཨ་ཇོ་རྣམ་རྒྱལ་གྱི་མཚན་སྙན་ཉིན་རེ་བཞིན་ཇེ་རྒྱས་བྱུང་བ་དང་བསྟུན་ནས། ཁོ་རང་གིས་གམ་ནས་རོལ་དབྱངས་ཤེས་བྱ་དང་རོལ་ཆས་རྡུང་དཀྲོལ་སོགས་སློབ་སྦྱོང་བྱེད་མཁན་ཇེ་མང་ནས་ཇེ་མང་དུ་གྱུར། ཁོང་གིས་བ་སྐོར་སྲང་ལམ་ནས་ཁང་མིག་གཉིས་གླས་ཏེ། ལྷ་སའི་ལོ་རྒྱུས་ཐོག་གི་རོལ་དབྱངས་སློབ་གྲྭ་ཐོག་མ་བཙུགས། དུས་རབས་སྔོན་མའི་ལོ་རབས ༣༠ ནས ༤༠ བར་དང་། ཐ་ན་ལོ་རབས ༥༠ པར་ཡང་། ལྷ་སའི་རོལ་དབྱངས་མཁན་ཚོ་མང་ཆེ་བར་རྣམ་རྒྱལ་གྱི་ཤུགས་རྐྱེན་ཐེབས་ཡོད་པ་རེད།  ༡༩༤༢ ལོར། ཨ་ཇོ་རྣམ་རྒྱལ་ལ་ནད་གཞི་ཕོག་ནས། ལོ་གྲངས ༤༨ ལས་མ་བཞུགས། འོན་ཀྱང་། ཁོང་གིས་བོད་ཀྱི་རོལ་དབྱངས་ཐད་ལ་བྱས་རྗེས་གལ་ཆེན་བཞག་ཡོད་ལ། ཁོང་གིས་བྲིས་པའི་གླུ་དབྱངས་དེ་དག་ནི་དུས་ནམ་ཡང་བོད་ལྗོངས་མཐོ་སྒང་དུ་མ་ཉམས་པར་གནས་ཤིང་། བོད་ལྗོངས་མི་དམངས་ཀྱི་དགའ་ཞེན་ཆེན་པོ་ཐོབ་པ་དང་། ཀྲུང་ཧྭ་མི་དམངས་ཀྱི་རོལ་དབྱངས་བང་མཛོད་ཁྲོད་ཀྱི་སྒྱུ་རྩལ་ནོར་བུ་རྩ་ཆེན་ཞིག་ཏུ་གྱུར་ཡོད་པ་རེད།     ད་ལྟ། མི་རྣམས་ཀྱིས་ཨ་ཇོ་རྣམ་རྒྱལ་ལ་འདི་ལྟར་གདེང་འཇོག་བྱེད་བཞིན་ཡོད། དུས་རབས ༢༠ པའི་དུས་སྟོད་དུ། གནའ་མཁར་ལྷ་ས་གྲོང་ཁྱེར་དུ་མིག་ལུང་རོལ་དབྱངས་པ་ཨ་ཇོ་རྣམ་རྒྱལ་ཞེས་བྱ་བ་ཞིག་བྱུང་། ཁོ་རང་གིས་ས་གནས་དེ་རུ་རོལ་དབྱངས་སློབ་གྲྭ་བཙུགས་ཤིང་། རོལ་དབྱངས་འཇོན་ལྡན་མི་སྣ་གསོ་སྐྱོང་དང་། གངས་ལྗོངས་མཐོ་སྒང་གི་ཁྱིམ་ཚང་མང་པོར་ཆ་རྒྱུས་ཡོད་པའི་སྟོད་གཞིས་མང་པོ་གསར་རྩོམ་བྱས་ཡོད་པ་རེད།  　                 མོན་པའི་རོལ་དབྱངས་ཀྱི་རྒྱུན་འཛིན་པ་དབྱངས་སྐྱིད་མ།    དབྱངས་སྐྱིད་མ་ནི་མོན་པའི་གཞས་མ་ཞིག་ཡིན་པ་དང་མོན་པའི་གདོད་མའི་རོལ་དབྱངས་ཀྱི་རྒྱུན་འཛིན་པ་ཡིན་པའི་ཁོང་གིས་ཐུན་མོང་མ་ཡིན་པའི་ས་ཁམས་དང་རིག་གནས་དེ་ཡིད་དབང་འཕྲོག་ས་ཞིག་ཏུ་གྱུར་ཡོད་ཅེས་བཤད། “ཀྲུང་གོའི་ཕུགས་འདུན་གྱི་གླུ་སྒྲ”ཞེས་པའི་གར་སྟེགས་ཐོག་ཁོང་གི་བབ་ཆགས་ཀྱི་གྱོན་ཆས་དང་སྙན་ཞིང་འཇེབས་པའི་གླུ་སྒྲའི་ཐོག་ནས“གནས་པདྨ་བཀོད”ཀྱི་མེ་ཏོག་དང་གནའ་བོའི་མོན་པའི་མང་ཚོགས་རྣམས་མིག་ལམ་དུ་དྲངས། གནས་པདྨ་བཀོད་དང་གནའ་བོའི་མོན་པ་བས་འཛམ་གླིང་གི་མི་རྣམས་ལ་རྟོགས་དཀའ་བའི་ལྐོག་གྱུར་མང་པོ་ཞིག་བཞག་ཡོད། རང་ཉིད“ཕ་ཡུལ”གྱི་རིག་གནས་སྐོར་གླེང་སྐབས་དབྱངས་སྐྱིད་མས“ང་ནི་གཞས་གཏོང་རྒྱུར་དགའ་པོ་ཡོད། 《ཀྲུང་གོའི་ཕུགས་འདུན་གྱི་གླུ་སྒྲ》ནས་ད་བར་བསྐྱོད་པ་ནི་ལས་ལ་བསྐོས་པའི་འཆར་སྣང་ཞིག་ཡོང་གི་འདུག”ཅེས་བཤད། དབྱངས་སྐྱིད་མ་སྐད་གྲགས་ཆོད་པ་དང་ཆབས་ཅིག་མེ་ཏོག་དང་མོན་པའི་གདོད་མའི་གླུ་དབྱངས་དེ་སྐད་ཅིག་ཉིད་དུ་མི་རྣམས་ཀྱི་མདུན་དུ་འཆར། མོན་པའི་ཕུལ་བྱུང་གཞས་མའི་མཚོན་བྱེད་ཅིག་ཡིན་པའི་ཁོང་ལ་གསར་འགོད་པས་རང་ཉིད་ཀྱི་འཁྲབ་སྟོན་དང་ལས་འགན་སྐོར་འདྲི་སྐབས་དབྱངས་སྐྱིད་མས“ང་ནི་གྲངས་ཉུང་མི་རིགས་གཞན་དག་ནང་བཞིན་སྤོབས་ཆེ་ཞུམ་མེད་ཅིག་མེད། མོན་པའི་མི་རྣམས་ནི་ལྷིང་པོ་ཞིག་ཡོད། ངས་ནམ་ཡང་རང་བྱུང་ཁམས་ཆེན་པོ་དང་། འཇིག་རྟེན། དཀོན་མཆོག་གསུམ་བཅས་ལ་བསྟོད་གླུ་འབུལ་བ་དང་མི་དང་རང་བྱུང་ཁམས་ཞི་མཐུན་མཉམ་གནས་ཀྱི་འབྲེལ་བ་མཐའ་འཁྱོངས་བྱ་རྒྱུ་ཡིན”ཞེས་ལན་བཏབ་བྱུང་། དབྱངས་སྐྱིད་མས་རང་ཉིད་ཀྱིས་སྔ་ཕྱི་བར་གསུམ་དུ་དམའ་ས་བཟུང་བ་དང་གཤིས་ཀ་དེ་ནི་སྤོ་བོ་དང་རྨོ་བོའི་མི་རབས་ཀྱི་ཤུགས་རྐྱེན་ཐེབས་པ་ཞིག་ཡིན་པ་དང་ཁོང་ཚོའི་ལུས་ཐོག་ནས་ཧ་ཅང་མང་པོ་ཤེས་བྱུང་། ཚང་མས་འགྲོ་བ་འདྲ་མཉམ་གྱི་འདུ་ཤེས་བཟུང་དགོས། འགྲོ་བ་མི་ནི་ཧ་ཅང་ཆེ་བའི་འཇིག་རྟེན་ངོས་ནས་བཤད་ན། ཆུང་ཆུང་ཞིག་རེད། འགྲོ་བ་མི་ནི་འཇིག་རྟེན་ཐོག་གནས་པས་འཇིག་རྟེན་ཁམས་ཀྱི་སྐྱེ་དངོས་དང་འགྲོ་བར་བསྟོད་གླུ་འབུལ་དགོས་ཞེས་དང་ཁོང་གིས་འཛུམ་དམུལ་དམུལ་ངང་ང་ནི་སྐད་ཆ་ཤོད་རྒྱུར་དགའ་པོ་མེད། འོན་ཏེ་སེམས་ཀྱི་གཏིང་དུ་མོན་པ་བར་བརྩེ་སེམས་མཚོན་པའི་འདུན་པ་དང་མཚོན་ཚུལ་ཧ་ཅང་ཕུན་སུམ་ཚོགས་པོ་ཡོད་པ་དེ་ནི་རོལ་དབྱངས་རེད་ཅེས་བཤད་བྱུང་། མོན་པའི་གཞས་མ“མི་རབས་བདུན་པ”ཡིན་པའི་དབྱངས་སྐྱིད་མས“དེ་ནི་རང་བཞིན་དང་རྩེ་གཅིག་ཏུ་སྒྲུབ་དགོས་པའི་བྱ་བ་ཞིག་ཡིན་པ་ལས་གནོན་ཤུགས་ཤིག་མ་རེད”ཅེས་དང་ཁོང་གིས་མོན་པའི་རོལ་དབྱངས་ལ་ངེས་པར་དུ་རྒྱུན་འཛིན་ནམ་ཡང་ན་ཞིབ་འཇུག་གཏིང་ཟབ་བྱེད་དགོས་པ་ཞིག་མ་ཡིན་པ་དང་དེ་ནི་རང་བཞིན་དུ་འཕེལ་རྒྱས་སོང་བ་ཞིག་རེད། རང་ཉིད་ཀྱིས་སྤོ་བོ་དང་རྨོ་བོ་བརྒྱུད་རོལ་དབྱངས་ཀྱི་འགྱུར་ཁུག་དྲན་གསོ་བྱས་རྗེས་ཐོ་འགོད་ཀྱིས་རོལ་དབྱངས་དེ་དག་ལ་གཞས་ཚིག་འབྲི་གི་ཡོད། ཉིང་ཁྲི་ས་ཁུལ་མང་ཚོགས་སྒྱུ་རྩལ་ཁང་དུ་ཡོད་པའི་སྲུ་མོ་ནི་གཞས་གདངས་རྩོམ་མཁན་ཡིན་པ་དང་ཁོང་གིས་མོན་པའི་རོལ་དབྱངས་དེ་དག་རྒྱུན་འཛིན་བྱེད་དགོས་ཞེས་ཤོད་ཀྱི་ཡོད་ཅེས་བཤད་བྱུང་། རྗེས་སུ་དབྱངས་སྐྱིད་མས་འཁྲབ་སྟོན་སྦྱངས། བྱ་བ་དེ་ནི་དོན་སྙིང་ལྡན་པ་ཞིག་ཡིན་པའི་ཤེས་ཚོར་ཐུབ་སྟེ་ཁོང་གིས་མོན་པའི་རོལ་དབྱངས་ཤེས་མཁན་སྲུ་མོ་དང་རྨོ་བོའི་ས་ནས་རྒྱུན་འཛིན་བྱས་ཏེ་འགན་འཁྲི་དང་ལས་འགན་ཧུར་ཐག་སྒྲུབ་ཀྱི་ཡོད། དབྱངས་སྐྱིད་མའི་རོལ་དབྱངས་ཀྱི་ལམ་བུའི་ཐོག་ཁོང་ལ་ཤུགས་རྐྱེན་ཟབ་མོ་ཐེབས་པའི་གཉེན་ཉེ་ཞིག་ཡོད་པ་ནི་ཁོང་གི་རྨོ་བོ་རེད། རྨོ་བོས་དབྱངས་སྐྱིད་མར་མོན་པའི་གླུ་གཞས་གཏོང་སྐབས་རྣམ་འགྱུར་བསྟན་མི་རུང་ཞེས་བཤད་མྱོང་ཡོད། དབྱངས་སྐྱིད་མས་རྨོ་བོས་རང་ཉིད་ལ་གཞས་དེ་ཇི་ལྟར་གཏོང་དགོས་པ་མི་ཤོད་པར་ང་ཚོས་གཞས་གང་ཞིག་གཏོང་དགོས་པ་ཤོད་ཀྱི་ཡོད་ཅེས་འགྲེལ་བཤད་བརྒྱབ་བྱུང་། མོན་པ་བའི་གཞས་ཚང་མ་ནི་རང་བྱུང་ཁམས་ལ་བསྟོད་གླུ་དང་མི་ཆོས་ཀྱི་འོད་ཟེར་དང་མཛེས་སྡུག རང་བྱུང་ཁམས་ཀྱིས་གནང་བའི་ཚེ་སྲོག་བཅས་ལ་བསྟོད་གླུ་འབུལ་བ་སོགས་རེད། དབྱངས་སྐྱིད་མའི་མིག་ལམ་དུ་མི་རྣམས་ལ་འདོད་པ་ཆེན་པོ་མེད་པ་དང་། སྤོ་བོ་དང་རྨོ་བོའི་བསམ་བློ་གཏོང་སྟངས་ཀྱང་དེ་ལྟར་རེད། འབྱུང་འགྱུར་དང་ཕུགས་འདུན་སྐོར་གླེང་སྐབས་དབྱངས་སྐྱིད་མས་མུ་མཐུད་གཞས་ལེགས་པར་བཏང་ནས་ཚང་མར་གཞས་དེ་བས་ལེགས་པ་གཏོང་རྒྱུ་ཡིན་པ་དེ་ནི་རང་ཉིད་ཀྱི་འབད་པ་ལྷོད་མེད་བྱེད་པའི་འདུན་པ་ཞིག་ཡིན་པ་དང་དེ་དང་ཕྱོགས་མཚུངས་རང་ཉིད་ཀྱི་འབད་བརྩོན་ལ་བརྟེན་ནས་རོགས་པ་དགོས་པའི་མི་ཐམས་ཅད་ལ་རོགས་པ་བྱ་རྒྱུ་དེ་ཡིན་ཞེས་བཤད་། དབྱངས་སྐྱིད་མ་ནི་མེ་ཏོག་རྫོང་གི་མོན་པའི་གཞས་མ་དང་འཁྲབ་སྟོན་པ་ཡིན་པ་དང་2013ལོར《ཀྲུང་གོའི་ཕུགས་འདུན་གྱི་གླུ་སྒྲའི》ནང་ཞུགས་ནས་ཨང་གཉིས་པ་ཐོབ་རྗེས་སྐད་གྲགས་ཆོད། 《ལྟ་སྲུང་བྱེད་པའི་བདེ་སྐྱིད》དང”《སྤུན་གྲོགས》ཞེས་པའི་གློག་བརྙན་དང《གྲོང་ཁྱེར་གྱི་འཆར་སྣང་སྟེ་ཨ་པུའུ》དང《མི་རེར་ཕྱེད་རེ》སོགས་གློག་བརྙན་ཆུང་གྲས་གི་པར་རྒྱག་ནང་ཞུགས་མྱོང་ཡོད་པ་དང་རོལ་དབྱངས་བརྩམས་ཆོས《གཉིད་ལས་སད་ཅིག》དང《རི་ནག》ཅེས་པ་སོགས་ཡོད།བོད་ཀྱི་རོལ་མོ་པ་མིག་ལུང་ཞིག་གི་མི་ཚེའི་གཏམ་རྒྱུད།
《ཨ་ཇོ་བསོད་ནམས་རྡོ་རྗེ》དང 《ཟླ་བ་གཞོན་ནུ》ཞེས་པ་སོགས་དུས་རབས་སྔོན་མའི་དུས་སྟོད་ཀྱི་སྟོད་གཞས་བཅུ་ཕྲག་ལྷག བོད་ཀྱི་དམངས་ཁྲོད་དུ་དར་ཁྱབ་ཆེན་པོ་བྱུང་ཞིང་། ད་བར་མ་ཉམས་པར་ས་ཁུལ་སོ་སོར་རླུང་ལྟར་གྲགས་བཞིན་འདུག     འོན་ཀྱང་། ད་ལྟའི་དམངས་གླུ་དེ་དག་བསྐྱར་ལེན་བྱེད་མཁན་དག་གིས། སྟོད་གཞས་དེ་ཚོ་ནི་བོད་ཀྱི་རོལ་དབྱངས་པ་མིག་ལུང་ཨ་ཇོ་རྣམ་རྒྱལ་བྱ་བ་ཞིག་གིས་གསར་རྩོམ་གནང་བ་ཡིན་པ་ཧ་གོ་མཁན་དཀོན། རྣམ་ རྒྱལ་ནི ༡༨༩༤ ལོར་བོད་ལྗོངས་དྭགས་པོ་ས་ཁུལ་གྱི་གླང་རྫོང་གི་ཁྱིམ་ཚང་དབུལ་བོ་ཞིག་ཏུ་སྐྱེས།     བྱིས་པའི་དུས་སུ། ཕ་མ་གཉིས་རི་མགོར་འབུད་ཤིང་འཐུ་རུ་འགྲོ་སྐབས་ཞིག་ལ། རྣམ་རྒྱལ་སྒྲིལ་གཟན་ནང་དུ་བཞག་ནས་ཡོད་པའི་དུས་སུ་མིག་འབྲས་གཉིས་གླག་གིས་འཁྱེར་སོང་བ་རེད། དེའི་རྗེས་སུ་ཁོའི་ཚེ་སྲོག་སྐྱོབ་ཐུབ་བྱུང་ཡང་། འཇིག་རྟེན་འདིའི་ངོ་མཚར་ལྟད་མོ་མཐོང་བའི་ཁོམ་ལོང་མ་བྱུང་བར་མིག་ལུང་དུ་གྱུར་བ་རེད།     དཀའ་སྡུག་གི་ལོ་ཟླའི་ཁྲོད་དུ། རྣམ་རྒྱལ་རིམ་བཞིན་ནར་སོན། རྒྱུད་དྲུག་པི་ཝང་དཀྲོལ་བར་དགའ་བའི་ཕ་རྒན་གྱིས། རྣམ་རྒྱུན་མི་གཞན་ལ་པི་ཝང་དཀྲོལ་པར་དགའ། བུ་ཆུང་རྣམ་རྒྱལ་གྱིས་མིག་གིས་མི་མཐོང་ནའང་ཁོ་རང་བློ་རིག་ལྡན་པ་ཞིག་ཡིན་པས། དེ་ལྟར་དུས་ཚོད་ཡུན་རིང་འགོར་རྗེས། རྣམ་རྒྱལ་གྱིས་རྣ་བས་ཉན་ཞིང་ལག་པས་མྱོང་བར་བརྟེན་ནས་དམངས་གླུ་འགའ་རེ་དཀྲོལ་ཐུབ་པ་བྱུང་།     ངལ་རྩོལ་ལ་བརྟེན་ནས་འཚོ་བ་སྐྱེལ་བ་ནི། མིག་ལུང་རྣམ་རྒྱལ་ལ་མཚོན་ན་མངོན་འགྱུར་བྱེད་དཀའ་བ་ཞིག་རེད། རྣམ་རྒྱལ་གྱི་ཕ་རྒན་དང་ཨ་ཁུ་གཉིས་ཀྱིས་བྱིས་པ་འདི་རོལ་དབྱངས་ཐད་ཚོར་བ་དམིགས་བསལ ་ལྡན་པས། ཁོ་རང་གིས་དེ་ལ་བརྟེན་ནས་རང་ཁ་རང་གསོ་བྱེད་ཐུབ་ངེས་ཆེ་འདོད་པས། རྣམ་རྒྱལ་ལོ་བདུན་དུ་སོན་དུས། ཕ་རྒན་གྱིས་རང་ཉིད་ཆེས་དགའ་བའི་པི་ཝང་རྣམ་རྒྱལ་ལ་གཏེར་ཞིང་། ཁོ་བོར་རོལ་དབྱངས་ལ་བརྟེན་ནས་རང་ཉིད་ཀྱི་ཁ་རྒྱབ་སོས་ཐབས་བྱེད་དགོས་ཞེས་བཤད་པ་རེད།     དེའི་རྗེས་སུ། རྣམ་རྒྱལ་གྱི་ཕ་མ་གཉིས་སྔ་རྗེས་སུ་ཚེ་ལས་འདས་པས་ཁོ་རང་ཁེར་རྐྱང་དུ་ལས།  དུས་སྐབས་དེར་ལྕགས་སྤྲག་ས་ཁུལ་གྱི་ཡར་ཀླུང་གཙང་པོའི་ཉེ་འགྲམ་གྱི་གླིང་མདའི་གྲུ་ཁར། དུས་རྒྱུན་དུ་གླུ་དབྱངས་བླངས་ཏེ་སློང་མོ་བྱེད་མཁན་ཞིག་ཡོད་པ་དེ་ནི་རྣམ་རྒྱལ་རེད། རིམ་བཞིན་དུས་ཚོད་འགོར་རྗེས། རྣམ་རྒྱལ་གྱིས་ས་གནས་དེ་གའི་རོལ་དབྱངས་དཀྲོལ་ཤེས་པ་མ་ཟད། ད་དུང་གྲུ་ཁ་ནས་ཕར་འགྲོ་ཚུར་འོང་མཁན་གྱི་གམ་ནས་ལྷ་སའི་ས་གནས་གཞན་པའི་རོལ་དབྱངས་དང་བྲོ་གར་ཡང་སློབ་སྦྱོང་བྱས།     མཇུག་མཐར་ཁོ་རང་བོད་ཀྱི་གླུ་གར་ལ་ཆ་རྒྱུས་ཆེ་བའི་མི་སྣ་གལ་ཆེན་ཞིག་དང་འཕྲད་ལ། མི་དེས་རྣམ་རྒྱལ་ལྷ་སར་ཁྲིད་པ་རེད། ལྷ་སར་ཐོན་མ་ཐག་གི་དུས་སྐབས་དེའི་རིང་། རྣམ་རྒྱལ་གྱིས་ཉིན་དཀར་སྲང་ལམ་ནས་གླུ་དབྱངས་བླངས་ཏེ་སྒོར་མོ་སློང་བ་དང་། དགོང་མོ་སྲང་མདོ་དང་ཁང་བའི་མདའ་གཡབ་འོག་སོགས་སུ་ཉལ་ནས་བསྡད། སྐབས་དེར་ལྷ་ས་པ་ཚོ་ཆེས་དགའ་བའི་གླུ་དབྱངས་ནི་སྟོད་གཞིས་དང་ནང་མ་ཡིན་པ་རེད།     ལྷ་ས་རུ་ཡུན་རིང་བསྡད་རྗེས། རྣམ་རྒྱལ་གྱིས་གནའ་བོའི་བོད་ལྗོངས་ཀྱི་རོལ་དབྱངས་ཚོགས་པ་“ནང་མའི་སྐྱིད་སྡུག”ཅེས་པའི་ཚོགས་མི་ངོ་ཤེས་བྱུང་བས། ཁོ་ཚོས་རྣམ་རྒྱལ་གྱི་སྐད་ངག་དང་པི་ཝང་དཀྲོལ་རྩལ་ལ་བསྔགས་བརྗོད་ཚད་མེད་གནང་། དེའི་རྗེས་སུ་ཁོ་རང་ཡང་ཚོགས་པ་དེའི་ཚོགས་མི་གཅིག་ཏུ་གྱུར་ཏེ། དུས་དེ་ནས་བཟུང་ཡུལ་གྱར་གྱི་འཚོ་བ་མཇུག་རྫོགས་པ་རེད།  རོལ་དབྱངས་ཐད་ལ་ཐུན་མིན་གྱི་ཚོར་བ་ཡོད་པ་མ་ཟད། ཁོ་རང་མིག་ལུང་ཡིན་པས་མི་གཞན་ལས་ལྷག་པར་བློ་སེམས་རྩེ་གཅིག་གིས་སློབ་སྦྱོང་ཐུབ་པས། ལོ་ཁ་ཤས་ལས་མ་འགོར་བར་ཡར་བསྐྱེད་ཆེན་པོ་བྱུང་སྟེ། སྟོད་གཞིས་དང་ནང་མའི་རོལ་དབྱངས་མང་པོ་བློ་ལ་ངེས་པ་དང་། རོལ་ཆས་ཀྱང་མང་པོ་དཀྲོལ་ཤེས་པ་བྱུང་བ་རེད།     ལྷ་ས་ནས་མི་ཚོས་རྣམ་རྒྱུན་དུ། “ལུང་པ་རྣམ་རྒྱལ་རོལ་ཆས་མང་པོ་དཀྲོལ་བར་མཁས”ཞེས་བསྔགས་བརྗོད་བྱེད། “ནང་མའི་སྐྱིད་སྡུག”གི་ཚོགས་གཙོ་ཚེ་ལས་འདས་པ་དང་བསྟུན་ནས། རྣམ་རྒྱལ་ནི་ཚོགས་གཙོ་གསར་བར་བསྐོས་པ་རེད།     དེའི་རྗེས་སུ། རྣམ་རྒྱལ་གྱི་མཚན་སྙན་ཆེན་པོ་རྒྱས་ཏེ། མི་ཚང་མས“ཨ་ཇོ་རྣམ་རྒྱལ”ཞེས་འབོད་པ་རེད། ཨ་ཇོ་རྣམ་རྒྱལ་གྱི་མཚན་སྙན་ཉིན་རེ་བཞིན་ཇེ་རྒྱས་བྱུང་བ་དང་བསྟུན་ནས། ཁོ་རང་གིས་གམ་ནས་རོལ་དབྱངས་ཤེས་བྱ་དང་རོལ་ཆས་རྡུང་དཀྲོལ་སོགས་སློབ་སྦྱོང་བྱེད་མཁན་ཇེ་མང་ནས་ཇེ་མང་དུ་གྱུར། ཁོང་གིས་བ་སྐོར་སྲང་ལམ་ནས་ཁང་མིག་གཉིས་གླས་ཏེ། ལྷ་སའི་ལོ་རྒྱུས་ཐོག་གི་རོལ་དབྱངས་སློབ་གྲྭ་ཐོག་མ་བཙུགས། དུས་རབས་སྔོན་མའི་ལོ་རབས ༣༠ ནས ༤༠ བར་དང་། ཐ་ན་ལོ་རབས ༥༠ པར་ཡང་། ལྷ་སའི་རོལ་དབྱངས་མཁན་ཚོ་མང་ཆེ་བར་རྣམ་རྒྱལ་གྱི་ཤུགས་རྐྱེན་ཐེབས་ཡོད་པ་རེད།     ༡༩༤༢ ལོར། ཨ་ཇོ་རྣམ་རྒྱལ་ལ་ནད་གཞི་ཕོག་ནས། ལོ་གྲངས ༤༨ ལས་མ་བཞུགས། འོན་ཀྱང་། ཁོང་གིས་བོད་ཀྱི་རོལ་དབྱངས་ཐད་ལ་བྱས་རྗེས་གལ་ཆེན་བཞག་ཡོད་ལ། ཁོང་གིས་བྲིས་པའི་གླུ་དབྱངས་དེ་དག་ནི་དུས་ནམ་ཡང་བོད་ལྗོངས་མཐོ་སྒང་དུ་མ་ཉམས་པར་གནས་ཤིང་། བོད་ལྗོངས་མི་དམངས་ཀྱི་དགའ་ཞེན་ཆེན་པོ་ཐོབ་པ་དང་། ཀྲུང་ཧྭ་མི་དམངས་ཀྱི་རོལ་དབྱངས་བང་མཛོད་ཁྲོད་ཀྱི་སྒྱུ་རྩལ་ནོར་བུ་རྩ་ཆེན་ཞིག་ཏུ་གྱུར་ཡོད་པ་རེད།     ད་ལྟ། མི་རྣམས་ཀྱིས་ཨ་ཇོ་རྣམ་རྒྱལ་ལ་འདི་ལྟར་གདེང་འཇོག་བྱེད་བཞིན་ཡོད། དུས་རབས ༢༠ པའི་དུས་སྟོད་དུ། གནའ་མཁར་ལྷ་ས་གྲོང་ཁྱེར་དུ་མིག་ལུང་རོལ་དབྱངས་པ་ཨ་ཇོ་རྣམ་རྒྱལ་ཞེས་བྱ་བ་ཞིག་བྱུང་། ཁོ་རང་གིས་ས་གནས་དེ་རུ་རོལ་དབྱངས་སློབ་གྲྭ་བཙུགས་ཤིང་། རོལ་དབྱངས་འཇོན་ལྡན་མི་སྣ་གསོ་སྐྱོང་དང་། གངས་ལྗོངས་མཐོ་སྒང་གི་ཁྱིམ་ཚང་མང་པོར་ཆ་རྒྱུས་ཡོད་པའི་སྟོད་གཞིས་མང་པོ་གསར་རྩོམ་བྱས་ཡོད་པ་རེད།  　 ཁ་བྱང་ཕྱི་མོ། བོད་ཀྱི་རོལ་མོ་བ་མིག་ལུང་ཞིག་གི་མི་ཚེའི་གཏམ་རྒྱུད། （རྩོམ་འགན་པ། ལྷ་དབང）ཀྲུང་གོའི་བོད་ལྗོངས་དྲ་བའི་སྐད་འཕྲིན་སྤྱི་སྟེགས།