མི་རིགས་ཟློས་གར་གྱི་སྒྱུ་རྩལ་འཚོ་སྲུང་བྱེད་མཁན།
གངས་རིའི་ཡུལ་མཆོག་ཁམས་པའི་མཐོ་སྒང་དུ།གླུ་གཞས་ལྟད་མོས་ཡིད་སེམས་རབ་ཏུ་འཕྲོག ཞེས་པ་ལྟར།   མཛེས་ཞིང་ཡིད་དུ་འོང་བའི་ཁམས་བོད་མཐོ་སྒང་ཐོག་གི་བོད་རིགས་མི་དམངས་ཚོའི་ཁ་རྒྱུན་དུ་འགྲོ་ཤེས་པ་ནས་ཟློས་གར་འཁྲབ་ཤེས་པ་དང་།   སྐད་ཆ་བཤད་ཤེས་པ་ནས་གླུ་དབྱངས་ལེན་ཤེས་པའི་བཤད་སྲོལ་དུ་ཆགས་ཡོད།   བློ་བཟང་ཡེ་ཤེས་ལགས་ཀྱིས་ཆུང་དུས་ནས་བོད་རིགས་མི་དམངས་ཀྱི་སྲོལ་རྒྱུན་བཟང་པོ་རྒྱུན་འཛིན་བྱས་པ་དང་།   རང་ཉིད་མི་རིགས་ཀྱི་ཟློས་གར་ལ་ཧ་ཅང་དགའ་བ་རེད།  སྟབས་ལེགས་པའི་དུས་སྐབས་ཤིག་ལ་དཀར་མཛེས་ཁུལ་གླུ་གར་ཚོགས་པའི་དགེ་རྒན་ཚོས་བློ་བཟང་ཡེ་ཤེས་ཀྱི་ཕ་ཡུལ་ཕྱག་ཕྲེང་རྫོང་དུ་ཟློས་གར་སློབ་མ་བསྡུ་སྐབས་བློ་བཟང་ཡེ་ཤེས་མཐོང་ནས་དཀར་མཛེས་ཁུལ་གླུ་གར་ཚོགས་པའི་ནང་བསྡུས་པ་དང་དེ་ནས་བཟུང་བློ་བཟང་ཡེ་ཤེས་ཀྱི་མི་ཚེ་ཧྲིལ་པོ་དེ་རང་ཉིད་མི་རིགས་ཟློས་གར་གྱི་བྱ་གཞག་དང་དམ་དུ་སྦྲེལ་བ་རེད། བློ་བཟང་ཡེ་ཤེས་ཀྱིས་རང་ཉིད་མི་རིགས་ཀྱི་གླུ་གཞས་སྒྱུ་རྩལ་གཉེར་རྗེས།   རང་ཉིད་མི་རིགས་ཀྱི་གླུ་གཞས་སྒྱུ་རྩལ་གཉེར་རྗེས།  རང་ཉིད་མི་རིགས་ཀྱི་གླུ་གཞས་སྒྱུ་རྩལ་ལ་ནུས་ཤུགས་ཡོད་ཚད་འདོན་པ་རེད།བློ་བཟང་གཉེར་བའི་ནང་མི་ཚེ་ཧྲིལ་པོར་རང་ཉིད་མི་རིགས་ཀྱི་ཟློས་གར་སྒྱུ་རྩལ་གཏན་སྲུང་བྱེད་ཀྱི་ཡོད།  ཁུལ་གླུ་གར་ཚོགས་པའི་ཟློས་གར་རུ་ཁག་ཏུ་སྡོད་དུས་ཁོང་ནི་རུ་ཁག་ནང་གི་རྐང་འཛིན་པ་ཞིག་ཡིན་པ་དང་གླུ་གཞས་ཟློས་གར་《བུད་མེད་དམར་དམག》དང《ལྕགས་ཟམ་ཁ།》《གསེར་རྟའི་བསྟོད་གླུ》བཅས་ཀྱི་གླུ་གཞས་ཟློས་གར་ནང་ཁོང་གིས་བྲོ་དཔོན་དང་ཁེ་གཞས་འཁྲབ་པའི་ལས་འགན་འཁུར་བ་རེད།   བློ་བཟང་ཡེ་ཤེས་ཀྱིས་བྱ་བ་ཅི་བྱས་ན་ཧ་ཅང་འགན་སེམས་ཆེ་བ་དང་ཁོང་གིས་བཤད་རྒྱུར།   དེང་སང་གླུ་གར་ཚོགས་པས་སློབ་མ་བསྡུ་བ་དེ་ཚང་མར་རིག་གནས་དང་ལག་རྩལ་ངེས་ཅན་ཞིག་ཡོད་པ་དང་།  གཅིག་ནི་ཁོ་ཚོ་ལོ་ན་གཞོན་པ་དང་གཉིས་ནི་གླུ་གཞས་ཆེད་ལས་སློབ་གྲྭ་ཆེ་བཅས་ཀྱི་དབང་གིས།རང་ཉིད་ཀྱིས་མུ་མཐུད་སློབ་སྦྱོང་མ་བྱས་ན་དུས་རབས་ཀྱི་རྗེས་སུ་ཐོན་མི་ཐུབ་པ་རེད་ཅེས་ཟེར།  བློ་བཟང་ཡེ་ཤེས་ཀྱིས་རང་ཉིད་ལོ་ཚད་ལ་གཞི་བཟུང་ནས་དུས་ཐོག་ཏུ་ཟློས་གར་འཁྲབ་ཁྲིད་ཀྱི་ཕྱོགས་སུ་བསྒྱུར་བ་དང་།  ཁོང་གིས་ཧུར་ཐག་གིས་དམངས་ཁྲོད་ཀྱི་གླུ་གཞས་ཀྱི་ནང་དོན་ཞིབ་ཆ་སྔོགས་འདོན་གང་ལེགས་བྱས་ནས་བློ་རྩེ་གཅིག་སྒྲིམ་གྱིས་ཕུལ་བྱུང་ཅན་གྱི་ཟློས་གར་ཚོ་གཅིག་གསར་བརྩམས་བྱས་པ་དཔེར་ན།  ཁོང་གིས་ཐེངས་དང་པོར་གསར་རྩོམ་བྱས་པའི་གླུ་གཞས《འབྲོག་པའི་གླིང་བུ》ཞེས་པ་དེ་ནི་ཁོང་གིས་ལོ་མང་པོའི་ནང་འབྲོག་པའི་འཚོ་བར་གཏིང་ཟབ་ཀྱི་སྒོ་ནས་རྒྱུས་ལེན་བྱས་སྟབས་དབུགས་ཐེངས་གཅིག་གི་གསར་རྩོམ་བྱས་པ་དང་།  གླུ་གཞས་དེ་སི་ཁྲོན་ཞིང་ཆེན་ཟློས་གར་གསར་རྩོམ་གྱི་བྱ་དགའ་ཨང་གཉིས་པ་ཐོབ་པ་རེད། བརྩམ་བྱ་ལ་བྱ་དགའ་ཐོབ་པ་དེས་བློ་བཟང་ཡེ་ཤེས་ལ་སྐུལ་མ་ཧ་ཅང་ཆེན་པོ་ཐེབས་པ་མ་ཟད།   སྔར་ལས་ལྷག་པར་ཁོང་གིས་ཟློས་གར་གསར་རྩོམ་བྱེད་པའི་སྤྲོ་སེམས་རབ་ཏུ་འཕེལ་བ་དང་།  གསར་རྩོམ་བྱེད་པའི་ཆོད་སེམས་དང་འདོད་མོས་ཇེ་ཆེ་རུ་གྱུར་པ་རེད།༡༩༩༤ལོར་སི་ཁྲོན་ཞིང་ཆེན་གྱི་གྲངས་ཉུང་མི་རིགས་སྒྱུ་རྩལ་དུས་ཆེན་སྐབས་གཉིས་པའི་ཐོག་བློ་བཟང་ཡེ་ཤེས་ཀྱིས་གསར་རྩོམ་བྱས་པའི་བུད་མེད་ཀྱི་མཉམ་གཞས་《ཨ་སྐྱིད་དགའ།》དེ་གསར་རྩོམ་དང་།འཁྲབ་སྟོན་གྱི་བྱ་དགའ་ཨང་གཉིས་པ་ཐོབ་པ། 《བཀྲ་ཤིས་པའི་གཞས།》གསར་རྩོམ་དང་འཁྲབ་སྟོན་གྱི་བྱ་དགའ་ཨང་གསུམ་པ་བཅས་ཐོབ་པ་དང་ཐེངས་འདིའི་སྒྱུ་རྩལ་དུས་ཆེན་ཐོག་བློ་བཟང་ཡེ་ཤེས་ནི་ཁེ་ཁང་ཧ་ཅང་ཆེན་པོ་ཐོབ་མཁན་གྱི་བོད་ཀྱི་སྒྱུ་རྩལ་པ་ཞིག་ཏུ་གྱུར།  མི་སྒེར་གྱི་ཐོག་ནས་བཤད་ན་སྒྱུ་རྩལ་མདུན་ལམ་ཐོག་སྐྱོད་པར་ལེགས་འགྲུབ་བྱུང་བའི་རྨང་གཞི་འདིང་བར་བློ་བཟང་ཡེ་ཤེས་ཀྱིས་ལོ་མང་པོའི་རིང་མི་རིགས་ཟློས་གར་གྱི་སྒྱུ་རྩལ་ལ་ངར་ཤུགས་བརྒྱབ་པར་ཁས་ལེན་ཀྱང་ཐོབ་པ་ཞིག་རེད།  ལོ་དེའི་ཟླ༡༠པར་བློ་བཟང་ཡེ་ཤེས་ཀྱིས་སི་ཁྲོན་ཞིང་ཆེན་འཁྲབ་སྟོན་ཚོགས་པར་ནང་ཞུགས་ནས་པེ་ཅིན་དུ་རྒྱལ་ཁབ་དབུ་བརྙེས་ནས་ལོ་ངོ༤༥འཁོར་བའི་འཁྲབ་སྟོན་བྱེད་སྒོ་ནང་ཞུགས་ཏེ་རྒྱལ་འཛུགས་སྒྲིག་འཛུགས་ཚོ་ཆུང་གིས་གཟེངས་བསྟོད་གནང་བ་དང་།  ལོ་དེར་རྒྱལ་ཁབ་རིམ་པ་གཉིས་པའི་ཟློས་གར་རྩོམ་ཁྲིད་པའི་མཚན་ཐོ་རིམ་སྤར་བྱས་ཡོད་པ་རེད།