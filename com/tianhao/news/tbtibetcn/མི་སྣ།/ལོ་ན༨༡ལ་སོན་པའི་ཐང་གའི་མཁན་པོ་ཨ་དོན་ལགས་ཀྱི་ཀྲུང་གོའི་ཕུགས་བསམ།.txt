ལོ་ན༨༡ལ་སོན་པའི་ཐང་གའི་མཁན་པོ་ཨ་དོན་ལགས་ཀྱི་ཀྲུང་གོའི་ཕུགས་བསམ།
བོད་ལྗོངས་གཞིས་རྩེའི་རྫོང་རི་དངོས་མང་བཤམས་མཛོད་ཁང་ནང་དུ་རི་མོ་བའི་མིང་རྟགས་བཀོད་པའི་ཐང་ག་བརྒྱ་ལྷག་འགྲེམས་ཁུལ་དུ་བཀལ་འདུག   ལོ་ན་མཐོ་བའི་བགྲེས་སོང་ཞིག་གིས་སྐེད་པ་སྒུར་སྒུར་གྱིས་ཐང་ག་རེ་རེར་ཞིབ་ཏུ་ལྟ་སྦྱོང་བྱེད་བཞིན་ཡོད།བྱིས་པ་རྣམས་ཀྱིས་རྩེད་ཆས་ལ་གཅེས་སྤྲས་བྱེད་པ་ཇི་བཞིན་སེམས་ཆུང་བག་ཟོན་དང་སུན་སྣང་མེད་པ་དེ་ནི་ལོ་ན༨༡ལ་སོན་པའི་ཐང་ག་འབྲི་མཁན་ཨ་དོན་ལགས་རེད།  ཨ་དོན་ལགས་ནི་གཞིས་རྩེའི་ས་སྐྱ་རྫོང་སྐྱིད་ཐང་གྲོང་བརྡལ་དུ་འཁྲུངས་བ་དང་ལོ་ན༩སྟེང་བཀྲ་ཤིས་ལྷུན་པོ་དགོན་པའི་གྲྭ་བར་བདམས་པ་དང་དགོན་པར་སོང་ནས་ལོ་ངོ༣རིང་ལས་ཀ་ཙག་ཙིག་ལས་སུ་བཅུག་མོད་ལོ་ན་ཆུང་བའི་ཁོ་རང་གི་བསམ་པར་རང་ཉིད་ལ་ཡོན་ཏན་སྣ་གཅིག་ཡོད་ན་ཅི་མ་རུང་སྙམ།སྐབས་དེར་བཀྲ་ཤིས་ལྷུན་པོ་དགོན་པར་རི་མོ་འབྲི་ས་དང་འཇིམ་བཟོ་ཁང་།ཚེམ་བཟོ་ཁང་སོགས་ཆེད་གཉེར་སྒྱུ་རྩལ་སྒྲིག་སྦྱོར་གྱི་སྒྲིག་བཀོད་མེད་པ་དང་།སྐབས་ཐོག་དེར་ལོ་ན་ཆུང་བའི་ཁོང་གིས་རི་མོ་འབྲི་བའི་རེ་སྙེགས་དང་ལྷན་སྐྱེས་ཤེས་རབ་ལྡན་པས་ཐེངས་མང་ལ་རེ་ཞུ་དང་འབད་འཐབ་བྱས་མཐར་དགོན་པ་དེའི་ཐང་གའི་མཁན་པོ་བསྟན་འཛིན་རྒྱལ་པོ་ལགས་སློབ་དཔོན་དུ་བསྟེན་ཐུབ་བྱུང་བ་རེད།  ཐང་ག་སྦྱོང་བར་ཆེས་ཉུང་མཐའ་ཡང་ལོ་ངོ༦གི་དུས་ཚོད་སྤྱོད་དགོས་པ་དང་སློབ་དཔོན་བསྟན་འཛིན་རྒྱ་མཚོའི་གཟབ་ནན་གྱི་བླང་བྱའི་འོག་དང་ཐང་གར་བཅངས་པའི་བརྩེ་སེམས། དཀའ་སྡུག་དང་འབད་འཐབ་བཅས་བྱས་མཐར་ཐང་གའི་འབྲི་རྩལ་གཞི་ནས་ཡར་འཕར་ཐུབ་བྱུང་བ་རེད།ཐོག་མར་ཐང་ག་འབྲི་དུས་དགེ་རྒན་གྱིས་ངེས་པར་ཤིང་ལེབ་དུ་འབྲི་དགོས་པ་དང་ཐོག་མར་སྨྱུ་གུ་སྐམ་པོས་འབྲི་བ་དང་རྗེས་སུ་སྨྱུ་གུ་རློན་པས་འབྲི་པ།ངེས་པར་ཐང་གའི་སྣང་བརྙན་གྱི་བཅད་ཐིག་ལྟར་ཞིབ་བསྡུར་བྱེད་དགོས་པ་བཅས་ཀྱི་བླང་བྱ་བཏོན་ནས།ཤཀྱཱ་མུ་ནེའི་སྐུ་བརྙན་དང་འཕགས་པ་སྤྱན་རས་གཟིགས།ཕྱག་ན་རྡོ་རྗེ་སྐུ་བརྙན་བཅས་འབྲི་བར་སྦྱོང་བརྡར་བྱས་ཏེ་དཔེ་རིས་འབྲི་བར་རྨང་བཟང་པོ་བཏིང་བ་དང་ཐབས་རྩལ་རྣམས་གཅིག་ཤེས་ཀུན་གྲོལ་བྱུང་བ་རེད།  སློབ་དཔོན་ལགས་ཀྱི་བཀའ་སློབ་བཀའ་དྲིན་ནི་ཨ་དོན་ལགས་ཀྱིས་ནམ་ཡང་བརྗེད་ཐབས་མེད་ལ་ཁོའི་ཁྱིམ་དུ་སློབ་དཔོན་གྱི་འདྲ་པར་བཀལ་ཡོད།ད་ལྟ་ཨ་དོན་ལགས་ཀྱང་གཞན་གྱི་སློབ་དཔོན་དུ་གྱུར་ཡོད།ལོ་ངོ་འདི་དག་རིང་ཁོང་གིས་སློབ་བུ༨༠ལྷག་བསྡུས་ཡོད་པ་དང་དེ་དག་གི་ཁྲོད་དུ་བོད་ཀྱི་ཐང་ག་སློབ་གླིང་གི་སློབ་གཙོ་ནོར་བུ་ཚེ་ཐར་ཡང་ཡོད།ངའི་སློབ་བུ་རྣམས་ཀྱིས་ཐང་ག་ཕུལ་བྱུང་འབྲི་ཐུབ་ཀྱི་ཡོད་པ་དང་རྩེ་གྲས་འབྲི་མཁན་༢༠ལྷག་ཡོད།སློབ་མ་མང་པོ་ཞིག་ད་ལྟ་ང་ལས་ཀྱང་ཡག་པོ་ཡོད་པས་ཡིད་སྨོན་འཆོར་དགོས་པ་ཞིག་རེད།   ནམ་རྒྱུན་གཞིས་རྩེ་ཁུལ་དུ་ཐང་ག་འགྲན་བསྡུར་དང་འགྲེམས་སྟོན་ཡོད་ཚེ་ཨ་དོན་ལགས་ཆེད་མཁས་དཔྱད་འདེམས་པར་གདན་འདྲེན་གྱི་ཡོད།ད་ཐེངས་གཞིས་རྩེ་ཁུལ་དུ་སྒྲུབ་པའི་དབུས་གཙང་ཐང་ག་འགྲན་སྡུར་དུ་ཨ་དོན་ལགས་ཀྱིས་ཐང་ག་འདི་དག་ནི་སྐུད་ཐིག་དང་ཁ་དོག་སོགས་ཀྱི་ཐད་ནས་ཡག་པོ་འདུག  འོན་ཀྱང་དུས་ཚོད་ཉུང་དྲགས་པས་འགྲན་ཞུགས་མི་སྣས་བྲིས་པ་ཡང་ཅུང་ཙམ་རྟབ་རྟོབ་པོར་གྱུར་འདུག   ཐང་ག་འབྲི་དུས་ངེས་པར་སེམས་པ་ལྷོད་ལ་བབས་ནས་བྲིས་ཚེ་ད་གཟོད་བརྩམས་ཆོས་ཡག་པོ་ཞིག་འཁྱོངས་ངེས།ཐང་གའི་ལྡེབས་རིས་འབྲི་དུས་དད་སེམས་དང་ལྷོད་གཡེང་གི་སྒོ་ནས་བྱམས་སེམས་ཀྱི་སྟོབས་ཤུགས་དང་སྙིང་སྟོབས་ཕུལ་ནས་འབྲི་དགོས།  ལོ་ངོ་འདི་དག་རིང་ཨ་དོན་ལགས་ཀྱིས་སྔ་གཞུག་ཏུ་དབུས་གཙང་ས་ཁུལ་གྱི་དགོན་སྡེའི་ལག་བྲིས་ཐང་ག་དང་ལྡེབས་རིས་དཔེ་རིས་འབྲི་བའི་ལས་ཀ་སོགས་མང་པོ་སྒྲུབ་མྱོང་བ་དང་།ཏུན་ཧོང་གཉིས་པར་འབོད་པའི་ས་སྐྱ་རྫོང་ནས་སྨན་ཐང་ལུགས་ཀྱི་འབྱུང་ཁུངས་རྔམ་རིང་རྫོང་དང་།གཞིས་རྩེའི་ས་ཁུལ་གྱི་དགོན་སྡེ་མང་ཆེ་བར་ཨ་དོན་ལགས་ཀྱི་སེམས་ཤུགས་ཕུལ་ཡོད།  ད་ལྟ་མི་མང་པོ་ཞིས་གིས་ཐང་ག་འབྲི་བ་ནི་འཚོ་ཐབས་ཙམ་གྱི་ཆེད་དུ་བརྩི་བཞིན་ཡོད་པས་ཁོང་གིས་སེམས་ཁྲལ་བྱེད་ཀྱི་ཡོད།ད་ལྟ་མི་མང་པོ་ཞིག་གིས་ཐང་ག་འབྲི་བཞིན་ཡོད་མོད་ཐང་ག་ནི་ཅི་ཞིག་ཡིན་པ་དང་ཡོངས་ཁུངས་སོགས་ཤེས་ཀྱི་མེད།མི་ཁ་ཤས་ཀྱིས་ཐ་ན་ཉོག་བཤད་ཀྱང་རྒྱག་གི་རེད།ལུགས་གསར་ཐང་ག་ཁ་ཤས་ལ་གཞུང་ལུགས་ཀྱི་བརྟེན་ས་དང་ཆེད་མཁས་པའི་ཚད་གཞི་མེད་པར་ལོ་རྒྱུས་དང་རིག་གནས་ལ་འཁྱོག་བཤད་བྱས་ཡོད་པས་ང་རང་སེམས་པ་སྡུག་བྱུང་། ནམ་རྒྱུན་གཞིས་རྩེ་ཁུལ་དུ་ཐང་ག་འགྲན་བསྡུར་དང་འགྲེམས་སྟོན་ཡོད་ཚེ་ཨ་དོན་ལགས་ཆེད་མཁས་དཔྱད་འདེམས་པར་གདན་འདྲེན་གྱི་ཡོད།ད་ཐེངས་གཞིས་རྩེ་ཁུལ་དུ་སྒྲུབ་པའི་དབུས་གཙང་ཐང་ག་འགྲན་སྡུར་དུ་ཨ་དོན་ལགས་ཀྱིས་ཐང་ག་འདི་དག་ནི་སྐུད་ཐིག་དང་ཁ་དོག་སོགས་ཀྱི་ཐད་ནས་ཡག་པོ་འདུག  འོན་ཀྱང་དུས་ཚོད་ཉུང་དྲགས་པས་འགྲན་ཞུགས་མི་སྣས་བྲིས་པ་ཡང་ཅུང་ཙམ་རྟབ་རྟོབ་པོར་གྱུར་འདུག   ཐང་ག་འབྲི་དུས་ངེས་པར་སེམས་པ་ལྷོད་ལ་བབས་ནས་བྲིས་ཚེ་ད་གཟོད་བརྩམས་ཆོས་ཡག་པོ་ཞིག་འཁྱོངས་ངེས།ཐང་གའི་ལྡེབས་རིས་འབྲི་དུས་དད་སེམས་དང་ལྷོད་གཡེང་གི་སྒོ་ནས་བྱམས་སེམས་ཀྱི་སྟོབས་ཤུགས་དང་སྙིང་སྟོབས་ཕུལ་ནས་འབྲི་དགོས། ད་ལྟ་ལོ་ན༨༡ལ་སོན་པའི་ཐང་གའི་མཁན་པོ་ལ་ཕུགས་བསམ་ཞིག་ཡོད་དེ་ད་ལྟ་གཞིས་རྩེ་ས་ཁུལ་དུ་ཐང་གའི་སློབ་གྲྭ་མེད་ལ་ཐང་ག་འབྲི་བ་ནི་འཚོ་ཐབས་ཀྱི་ཆེད་དུ་ཡིན་མོད།འོན་ཀྱང་ངས་བལྟས་ན་ཐང་གའི་སྒྱུ་རྩལ་ནི་རིག་གནས་ཤིག་ཡིན་པ་ལས་གཞན་པ་གང་ཡང་མ་རེད།ཉེ་བའི་ལོ་འདི་དག་ལ་རྒྱལ་ཁབ་ཀྱི་རིག་གནས་ལ་མཐོང་ཆེན་གནང་གི་ཡོད་པས་ཆེད་གཉེར་ཐང་གའི་སློབ་གྲྭ་ཞིག་གཉེར་འདོད་དེ་འདི་ལྟར་བྱས་ཚེ་ཐང་གའི་རིག་གནས་ཡང་དག་པའི་སྒོ་ནས་རྒྱུད་འཛིན་བྱེད་ཐུབ་ལ་སྲོལ་རྒྱུན་ཡང་དོར་མི་སྲིད།