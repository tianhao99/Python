བཀྲ་ཤིས་དཔལ་ལྡན།
བཀྲ་ཤིས་དཔལ་ལྡན་ལགས་ནི། ༡༩༦༢ལོར་བོད་ལྗོངས་གཙང་ཁུལ་གྱི་ཞིང་གྲོང་ཞིག་ཏུ་སྐྱེས། ༡༩༨༥ལོར་བོད་ལྗོངས་ཉིན་རེའི་ཚགས་པར་ཁང་དུ་ལས་ཀར་ཞུགས་པ་ནས་ད་བར་བོད་ཡིག་ཚགས་པར་གྱི་རྩོམ་སྒྲིག་དང་། ཡིག་སྒྱུར་སོགས་ཀྱི་ཕྱག་ལས་གནང་། ད་ལྟ་བོད་ལྗོངས་ཉིན་རེའི་ཚགས་པར་ཁང་གི་བོད་ཡིག་རྩོམ་སྒྲིག་པུའི་དབུ་འཛིན་གྱི་འགན་བཞེས་བཞིན་ཡོད། སྔ་ཕྱིར་རྒྱལ་ཡོངས་དང་རང་སྐྱོང་ལྗོངས་རིམ་པའི་རྩོམ་རིག་བྱ་དགའ་ཐེངས་མང་ཐོབ་མྱོང་།
བརྩམས་ཆོས་ལ།  ཕལ་བའི་ཁྱིམ་ཚང་གི་སྐྱིད་སྡུག་དང་ཕྱི་ཉིན་གྱི་གནམ་གཤིས། རྒྱུད་སྐུད་སྟེང་གི་རྣམ་ཤེས་སོགས་རྒྱ་ཆེའི་ཀློག་པ་པོར་བག་ཆགས་གཏིང་ཟབ་ཡོད་པའི་བརྩམས་སྒྲུང་དང་ལྷུག་རྩོམ་མང་པོ་སྤེལ་མྱོང་བ་དང་། ༢༠༡༠ལོའི་ཟླ༡༢པར་ལྷུག་རྩོམ་གྱི་དེབ་ས་སྲོད་ཀྱི་འཆར་སྒོ་ཞེས་པ་མཚོ་སྔོན་མི་རིགས་དཔེ་སྐྲུན་ཁང་གིས་པར་སྐྲུན་བྱས།
༼དེང་རབས་བོད་ཀྱི་རྩོམ་པ་པོའི་ལོ་རྒྱུས་དང་བརྩམས་ཆོས་དཀར་ཆག༽ལས་བཤུས།