བོད་ཀྱི་བུ་མོ་འཇོན་ཐང་ཅན་འབྲུག་མོ་རྒྱལ་དང་མོའི་སྙན་ངག
འབྲུག་མོ་རྒྱལ། མཚོ་སྔོན་བརྙན་འཕྲིན་ཁང་གི༢༠༡༠ལོའི་ཟླ༥པའི་ཚེས༢༦ཉིན་དངོས་སུ་ལས་སྒོ་ཕྱེས་པའི་རིག་རྩལ་དགོང་ཚོགས་སུ་ཞུགས་པ།   ཕ་ཡུལ་གཅན་ཚ་ནས་ཡིན་པའི་བོད་ཀྱི་སློབ་ཆེན་སློབ་མ་འབྲུག་མོ་རྒྱལ་ནི༡༩༨༩ ལོའི་ཟླ ༡༡ པའི་ཚེས ༡༤ ཉིན་སྐྱེས་ཤིང་། ད་ལྟ་མཚོ་སྔོན་སློབ་ཆེན་ནོར་སྲིད་སློབ་གླིང་དུ་མི་རིགས་ལྗོངས་རྒྱུ་དོ་དམ་ལས་ཀའི་ཕྱོགས་སུ་སློབ་གཉེར་བྱེད་བཞིན་ཡོད་ལ། སློབ་ཆེན་ལོ་བཞིའི་རིང་ཁོ་མོའི་དབྱིན་ཡིག་ཚད་རིམ་བཞི་པ་དང་དྲུག་པའི་དཔང་རྟགས་སོགས་སློབ་སྦྱོང་གི་འབྲས་བུ་གཡུར་དུ་ཟ་བ་ཞིག་བླངས་ཡོད་པར་མ་ཟད། ད་དུང་སྔ་གཞུག་ཏུ་གླུ་དབྱངས་དང་གཏམ་བཤད། མགོ་འཛིན་པ། ཞབས་བྲོ། སློབ་རའི་དབྱིན་སྐད་རྒྱང་སྒྲོག་པ། བརྙན་ཟློས་ལོ་ཙཱ་དང་། སྣེ་ཤན་པ། ད་དུང་ཡིག་སྒྱུར་སོགས་ཀྱི་ལས་ཀ་མང་དུ་སྒྲུབ་མྱོང་། ༢༠༠༩ལོར་གཅན་ཚ་རུ་བསྡུས་པའི་ཟབ་སྦྱོང་འཛིན་གྲྭའི་སློབ་མ་ཚོ་དང་མཉམ་དུ་བསྐྱོན་པའི་འདྲ་པར།    ༢༠༠༨ལོརCCTVརྟགས་ཅན་གྱི་རྒྱལ་ཡོངས་དབྱིན་སྐད་གཏམ་བཤད་འགྲན་བསྡུར་ཁྲོད་མཚོ་སྔོན་འགྲན་ཁུལ་གྱི་བྱ་དགའ་ཨང་དང་པོ་བླངས་ཤིང་པེ་ཅིན་ཏུ་འགྲན་བསྡུར་ལ་ཞུགས་པར་སོང་། ༢༠༠༩ལོར་རྒྱལ་ཡོངས་དབྱིན་ཡིགCརིགས(དབྱིན་ཡིག་ཆེད་ལས་མིན་པའི་སློབ་ཆེན་སློབ་མ)ཀྱི་ཤེས་རིག་འགྲན་སྡུར་ཁྲོད་མཚོ་སྔོན་འགྲན་ཁུལ་གྱི་བྱ་དགའ་ཨང་གཉིས་པ་དང་། ༢༠༡༠ལོར་མཚོ་སྔོན་བརྙན་འཕྲིན་དང་ཧུའུ་ནན་དཔལ་འབྱོར་འཕྲིན་ལམ་གཉིས་ཀྱིས་མཉམ་འབྲེལ་སྒོས་སྒྲུབ་པའི་མེ་ཏོག་ཆུན་པོ་ཞེས་པའི་འགྲན་བསྡུར་ཁྲོད་རྒྱལ་ཡོངས་ཚད་ལྡན་གླུ་མ་བཞི་བཅུའི་གྲས་སུ་ཐོན་པར་མ་ཟད་མཚོ་སྔོན་བརྙན་འཕྲིན་ཁང་གི་ལྔ་བའི་ཚེས་ཉེར་དྲུག་ཉིན་དངོས་སུ་ལས་སྒོ་ཕྱེས་པའི་རིག་རྩལ་དགོང་ཚོགས་སུ་ཞུགས་པ་རེད། ༢༠༡༠ལོའི་ཟླ༧པར་མཚོ་སྔོན་བརྙན་འཕྲིན་རྒྱལ་སྤྱིའི་མཚོ་བསྐོར་ལྕགས་རྟའི་འགྲན་རྒྱུགས་དུས་སུ་ཆེད་ཞུའི་གསར་འགོད་པར་འགྲོགས་ནས་གཟའ་འཁོར་གཅིག་རིང་ལ་བྱ་བ་སྒྲུབ། ༢༠༡༠ལོའི་ཟླ༩པར་གཅན་ཚ་རྫོང་གི་རྒྱལ་སྤྱིའི་མདའ་རྩལ་འགྲན་བསྡུར་སྟེང་ཆེད་ཞུའི་སྐད་བསྒྱུར་པར་གདན་ཞུས། ༢༠༡༠ལོ་དང༢༠༡༡ལོའི་ལོ་མཇུག་ཏུ་རྒྱལ་ཡོངས་ཕྱིའི་སྐད་རིགས་ཞིབ་འཇུག་དཔེ་བསྐྲུན་ཁང་རྟགས་ཅན་གྱི་དབྱིན་ཡིག་གཏམ་བཤད་འགྲན་བསྡུར་ཁྲོད་ཐེངས་གཉིས་ལ་མཚོ་སྔོན་འགྲན་ཁུལ་གྱི་བྱ་དགའ་ཨང་དང་པོ་བླངས་ཤིང་པེ་ཅིན་ཏུ་འགྲན་ཞུགས་ལ་སོང་ནས་རྒྱལ་ཡོངས་བྱ་དགའ་ཨང་གཉིས་པ་བླངས། དེར་མ་ཟད་ད་དུང་དབྱར་དགུན་གནང་གི་གུང་གསེང་དུས་ཚོད་བེད་སྤྱད་ནས་ཟབ་སྦྱོང་འཛིན་གྲྭ་གང་མང་བཙུགས་ཤིང་། ཁྱིམ་བདག་མང་པོའི་དགའ་བསུ་ཐོབ་ཡོད། ད་ལྟ་དངོས་སུ་རྒྱལ་སྤྱིའི་ཇེ་རེའུ་ན་ཆུང་ཕོ་བྲང་ཞེས་པའི་དབྱིན་ཡིག་ཟབ་སྦྱོང་སློབ་གྲྭ་རུ་དགེ་རྒན་གྱི་འགན་བཞེས་ནས་ཡོད།