༢༠༡༡ལོའི་ལྷུག་རྩོམ་སྙན་ངག་གི་བྱ་བ་གལ་ཆེན་བཅུ།
༢༠༡༡ལོའི་ཀྲུང་གོའི་ལྷུག་རྩོམ་སྙན་ངག་གི་བྱ་བ་གལ་ཆེན་བཅུ།
   གཅིག ༢༠༡༡ལོའི་ཟླ༡ནང་དུ་ཙུག་ཡའེ་ཧེན་གྱིས་གཙོ་སྒྲིག་བྱས་པའི་《༢༠༡༠ལོའི་ལོ་མཇུག་གི་ཀྲུང་གོའི་ལྷུག་རྩོམ་སྙན་ངག》ཞེས་པ་དང་། བང་ཅན་པིན་གྱིས་གཙོ་སྒྲིག་བྱས་པའི་《༢༠༡༠ལོའི་ཀྲུང་གོའི་ལྷུག་རྩོམ་སྙན་ངག་བདམས་བཀོད》ཞེས་པ་གཉིས་སོ་སོར་ལིས་ཅང་དཔེ་སྐྲུན་ཁང་དང་། ཁྲང་ཅང་རིག་རྩལ་དཔེ་སྐྲུན་ཁང་ནས་འགྲེམ་སྤེལ་བྱས་པ་ནི་ཀྲུང་གོའི་ལྷུག་རྩོམ་སྙན་ངག་ལས་རིགས་ཀྱི་ལོ་གཅིག་གི་ལོ་མཇུག་གི་གཟབ་རྒྱས་ལྡན་པའི་གསོལ་སྟོན་ཞིག་ཏུ་གྱུར་བ་དང་། བང་ཧྥུའུ་རྨིན་དང་ཁྲིན་ཧེའུ་ཆོང་གཉིས་ཀྱིས་འདེམ་སྒྲིག་བྱས་པའི་《ཀྲུང་གོའི་ལྷུག་རྩོམ་སྙན་ངག་ལོ་དེབ་གཅེས་བཏུས།》ཞེས་པ་ཧྭ་ཁྲིན་དཔེ་སྐྲུན་ཁང་ནས་པར་བསྐྲུན་འགྲེམ་སྤེལ་བྱས་པ་འདིས། ལྷུག་རྩོམ་སྙན་ངག་ལོ་དེབ་འདེམ་སྒྲིག་རིམ་པར་དོན་སྙིང་ལྡན་པའི་པར་གཞི་གསར་བ་ཞིག་བསྣན་པ།།
    གཉིས། ༢༠༡༡ལོའི་ཟླ༡ནང་དུ་བང་ཧྥུའུ་རྨིན་གྱིས་གཙོ་སྒྲིག་བྱས་པའི་“ལྷུག་རྩོམ་སྙན་ངག་གི་སྐར་ཚོགས་བཀྲ་བའི་མཁའ་དབྱིངས།”ཞེས་པའི་དཔེ་ཚོགས་དེ་ཧི་ནན་རིག་རྩལ་དཔེ་སྐྲུན་ཁང་གིས་པར་བསྐྲུན་འགྲེམ་སྤེལ་བྱས་ཤིང་། དཔེ་ཚོགས་དེའི་ནང་ཀྲུང་གོའི་གྲགས་ཅན་རྩོམ་པ་པོ་ཀུན་ལིན་མང་དང་། ལིས་ཀུན། ཞིས་ཆིས། ཚའེ་ཞུས། ཞའེ་རྨིན་ཀྲིག ཐེན་ཅིན་ཧྥུན། ཧན་ཅ་ཁྲོན། ཡུའུ་ཅིན་གོས། བང་མིན་རིན། ལིས་སོང་ཀྲང་། ཀྲའོ་ཧོང་ཞུན། ཐེན་ཡ་སོགས་རྒན་གཞོན་ལྷུག་རྩོམ་སྙན་ངག་པ་དག་གི་བརྩམས་ཆོས་བསྡུས་ཡོད་པ།།
    གསུམ། ༢༠༡༡ལོའི་ཟླ༥བའི་ནང་དུ། རྒྱལ་ཁབ་ཕྱི་ནང་ལྷུག་རྩོམ་སྙན་ངག་མཐུན་ཚོགས་ཀྱི་ཞིན་ཅང་ཡན་ལག་ཚོགས་པ་དང་། 《དབྱི་ལིས་དགོང་དྲོའི་ཚགས་པར》ཁང་གཉིས་ཀྱིས་མཉམ་སྒྲུབ་གནང་བའི་“༢༠༡༡ལོའི་ལོ་མཇུག་གི་ཀྲུང་གོའི་ལྷུག་རྩོམ་སྙན་ངག་རྟ་མཆོག་བྱ་དགའ”ཐོབ་མཁན་ཁྱབ་བསྒྲགས་བྱས་པ་དང་། དཔྱད་འདེམ་ཚོགས་པས་ཞིབ་དཔྱད་བྱས་པ་བརྒྱུད། ལིན་ཏིན་ཧོ་དང་། ཨེ་ཧྥེར། ཀྲང་ཆིན་ལིན། ཚེས་གོ་ཧྥ། ཞན་ཧྲིན། ཧྲིན་ཅ་རོའུ།（ཐེན་ཡ།） ཅིན་ལིན་ཙི། ཀྲང་ཏོ་ཧྥ། ཧྲི་སོང་ཅིན། ཅང་ཞའོ་ཧན་སོགས་རྒྱལ་ཡོངས་ཀྱི་ས་ཆ་སོ་སོ་ནས་ཡིན་པའི་ལྷུག་རྩོམ་སྙན་ངག་པ་མི10ལ་བྱ་དགའ་ཐོབ་པ་དང་། ཀྲུང་གོའི་ལྷུག་རྩོམ་སྙན་ངག་རྟ་མཆོག་བྱ་དགའ་འདི་མིག་སྔར་སྐབས་བཞི་ལ་སྤེལ་ཡོད་པ།།
     བཞི། ༢༠༡༡ལོའི་ཟླ༥བར། ཀྲའོ་ཧོང་ཞུན་གྱིས་གཙོ་སྒྲིག་བྱས་པའི་《ཀྲུང་གོའི་དེང་རབས་ལྷུག་རྩོམ་སྙན་ངག》ཞེས་པའི་དེབ་དེ། དུས་རབས་རིག་རྩལ་དཔེ་སྐྲུན་ཁང་གིས་པར་སྐྲུན་འགྲེམ་སྤེལ་བྱས་པ་དང་། འདི་ནི་ལོ་ཧྲིལ་བོའི་ལྷུག་རྩོམ་སྙན་ངག་གི་གཟིགས་འབུལ་ཆེན་མོ་ཞིག་ཡིན་པ་མ་ཟད། དེབ་དེ་ཀྲུང་གོའི་ལྷུག་རྩོམ་སྙན་ངག་པ་གྲགས་ཅན་གོ་ཧྥུན་ལགས་སྐུ་གཤེགས་ནས་ལོ་འཁོར་གཅིག་ལོན་པའི་དམིགས་བསལ་ཆེད་བསྒྲིགས་བཟོས་ཏེ་རྩོམ་པ་པོ་ཁོང་གིས་ཚེ་འདིར་ལྷུག་རྩོམ་སྙན་ངག་ལ་བཏོན་པའི་ཁྱད་ནུས་ཀྱི་རྗེས་དྲན་དུ་ཕུལ་བ་དང་མཉམ་དུ། ཁོང་གི་བརྩམས་ཆོས་ལ་ཞིབ་འཇུག་གི་རིན་ཐང་གསར་བ་ཞིག་ཀྱང་བསྐྲུན་ནས་ཡོད་པ།།
     ལྔ། ༢༠༡༡ལོའི་ཟླ༦པའི་ནང་དུ། ཀྲུང་གོའི་ལྷུག་རྩོམ་སྙན་ངག་པའི་མཐུན་ཚོགས་དང་ཧུའུ་པེ་ཉིན་རེའི་ཚགས་པར་ཁང་གཉིས་ཀྱིས་གཙོ་སྒྲུབ་བྱས་ཤིང་། ཙི་ཀོས་རྫོང་མི་དམངས་སྲིད་གཞུང་གིས་འགན་སྒྲུབ་གནང་བའི་སྐབས་གསུམ་པའི་“ཆིས་ཡོན་རྟགས་མའི”རྒྱལ་ཡོངས་སྙན་རྩོམ་འགྲན་བསྡུར་བྱ་འགུལ་སྤེལ་བར། རྩོམ་པ་པོ་ཡུས་ཝེ་ཡི་ལྷུག་རྩོམ་སྙན་ངག་བརྩམས་ཆོས་《རྒྱུད་སྐུད་སྙན་མོ·དབྱར་ཟླ་ལྔ་བ།》ཞེས་པར་བྱ་དགའ་ཨང་དང་པོ་ཐོབ་པ་དང་། ཟླ༩བར། 《སྙན་ངག》དུས་དེབ་རྩོམ་སྒྲིག་ཁང་གིས་གཙོ་སྒྲུབ་བྱས་ཤིང་། ཅང་སུའུ་ཏུང་ཧེ་རྫོང་མི་དམངས་སྲིད་གཞུང་གིས་འགན་སྒྲུབ་བྱས་པའི་“སྨོན་པའི་ཏུང་ཧེ·ཆུ་ཤེལ་རྟགས་མའི” རྒྱལ་ཡོངས་སྙན་རྩོམ་འགྲན་བསྡུར་བྱ་འགུལ་སྤེལ་བར། རྩོམ་པ་པོ་ཧེ་ཡའེ་ཡི་ལྷུག་རྩོམ་སྙན་ངག《མི་ཡུལ་དུ་བབས་པའི་ཆུ་ཤེལ་དྲུག》ཞེས་པ་དེ་བྱ་དགའ་ཐོབ་པའི་བརྩམས་ཆོས་ལས་ལྷུག་རྩོམ་སྙན་ངག་གཅིག་པུ་ཡིན་ལ། རྩོམ་ཡིག་དེ་《སྙན་ངག》དུས་དེབ་འདོན་ཐེངས༡༠བའི་སྟེང་བཀོད་པ།།
      དྲུག ༢༠༡༡ལོའི་ཟླ༧པའི་ནང་དུ། 《ལྷུག་རྩོམ་སྙན་ངག》དུས་དེབ་རྩོམ་སྒྲིག་ཁང་གིས་གཙོ་སྒྲུབ་བྱས་པའི་“སྐབས་བཅུ་གཅིག་པའི་རྒྱལ་ཡོངས་ལྷུག་རྩོམ་སྙན་ངག་སྨྱུག་ཚོགས”དང་།“སྐབས་གཉིས་པའི་ཀྲུང་གོའི་ལྷུག་རྩོམ་སྙན་ངག་བྱ་དགའ།”སྟེར་བའི་མཛད་སྒོ་དེ་ཀོས་ཀྲིག་ཞིང་ཆེན་རིན་ཀྲིན་ཧྥུན་རྫོང་དུ་སྤེལ་ཅིང་། རྩོམ་པ་པོ་ཧྥང་བུན་ཀྲུའུ་དང་། ལིན་ཧྥུན་གཉིས་ལ་སོ་སོར་སྐབས་འདིའི་ལྷུག་རྩོམ་སྙན་ངག་གི་རྩོམ་རིག་བྱ་དགའ་ཐོབ་པ།།
     བདུན། ༢༠༡༡ལོའི་ཟླ༩བའི་ནང་《ལྷུག་རྩོམ་སྙན་ངག་གི་ཞིང་ཁམས།》ཞེས་པའི་རྩོམ་སྒྲིག་ཁང་གིས་གཙོ་སྒྲུབ་བྱས་པའི་“རྒྱལ་ཁབ་ཕྱི་ནང་གི་ལྷུག་རྩོམ་སྙན་ངག་པའི་མཐུན་ཚོགས་སྐབས་བཞི་བའི་ལོ་ཚོགས”ཀྱི་མཛད་སྒོ་དེ་ཧྲན་ཞི་ཞིང་ཆེན་ཐའེ་ཡོན་གྲོང་ཁྱེར་དུ་སྤེལ་བ་དང་། རྒྱལ་ཡོངས་ཀྱི་ཞིང་ཆེན་དང་གྲོང་ཁྱེར་༡༢ལྷག་གི་གྲགས་ཅན་སྙན་ངག་པ་དང་། ལྷུག་རྩོམ་སྙན་ངག་རྩོམ་པ་པོ་མི༤༠ལ་ཉེ་བ་ཙམ་ཐེངས་འདིའི་གྲོས་ཚོགས་སུ་ཞུགས་པས། རྒྱལ་ཁབ་ཕྱི་ནང་གི་ལྷུག་རྩོམ་སྙན་ངག་པའི་མཐུན་ཚོགས་དེ་༢༠༠༦ལོར་བཙུགས་པ་ནས་ད་ལྟའི་བར་རྒྱལ་ཡོངས་སུ་ཚོགས་མི་༧༠༠༠ལ་བུད་པ།།
      བརྒྱད། ༢༠༡༡ལོའི་ཟླ༡༡པའི་ནང་དུ། 《ཀྲུང་གོའི་དེང་རབས་ལྷུག་རྩོམ་སྙན་ངག》རྩོམ་སྒྲིག་ཁང་དང་། 《ན་གཞོན་རྩོམ་རིག》དུས་དེབ་ཁང་། 《ལྷུག་རྩོམ་སྙན་ངག》དུས་དེབ་ཁང་། བུའུ་ཅང་གྲོང་ཁྱེར་རྩོམ་རིག་སྒྱུ་རྩལ་མཉམ་འབྲེལ་ལྷན་ཚོགས་བཅས་ཀྱིས་གཙོ་སྒྲུབ་བྱས་པའི་“སྐབས་དང་པོའི་ཀྲུང་གོའི་དེང་རབས་ལྷུག་རྩོམ་སྙན་ངག་ཆེས་མཐོའི་རིག་གཞུང་བགྲོ་གླེང་འདུ་ཚོགས”དེ་ཅང་སུའུ་ཞིང་ཆེན་བུའུ་ཅང་གྲོང་ཁྱེར་དུ་བསྡུས་པ་དང་། རྒྱལ་ཡོངས་ཀྱི་ས་ཆ་སོ་སོ་ནས་ཡོང་བའི་ལྷུག་རྩོམ་སྙན་ངག་རིག་གཞུང་ཞིབ་འཇུག་པ་དང་ལྷུག་རྩོམ་སྙན་ངག་པ་མི་༤༠ལྷག་ཐེངས་འདིའི་བྱ་འགུལ་ལ་ཞུགས་པ་དང་། འདི་ནི་རྒྱལ་ཡོངས་ཀྱི་ཆེས་གཞི་རྒྱ་ཆེ་བའི་འདུ་ཚོགས་ཤིག་ཡིན་ལ། དེ་མིན། ཧི་ནན་ཞིང་ཆེན་རྩོམ་པ་པོའི་མཐུན་ཚོགས་དང་། ཧི་ནན་ཞིང་ཆེན་ལྷུག་རྩོམ་སྙན་ངག་པའི་མཐུན་ཚོགས་གཉིས་ཀྱིས་གཙོ་སྒྲུབ་གནང་བའི་“ལྷུག་རྩོམ་སྙན་ངག་གི་སྤྱི་ཚོགས་འགན་བབས་དང་སྒྱུ་རྩལ་སྣང་ཚུལ།”ཞེས་པའི་བགྲོ་གླེང་འདུ་ཚོགས་དེ། ཟླ༡༠ནང་ཞིན་དབྱིང་གྲོང་ཁྱེར་དུ་བསྡུས་པ་དང་། ཞིང་ཆེན་ཕྱི་ནང་གི་ལྷུག་རྩོམ་སྙན་ངག་པ་མི་༤༠ལྷག་ཞུགས་ཡོད་པ།།
      དགུ། ༢༠༡༡ལོའི་ཟླ༡༢པའི་ནང་དུ་“ནུས་ལྡན་ལྷུག་རྩོམ་སྙན་ངག་པའི་དངོས་མིང་ཁྱུ་ཚོགས།”ཀྱིས་ཇུས་འགོད་བྱས་པའི་《ཀྲུང་གོའི་ལྷུག་རྩོམ་སྙན་ངག་པ།》（༢༠༡༡ལོའི་དེབ།）ཞེས་པ་དེ་མི་འགྱངས་པར་ཐོན་ཅེ་དཔེ་སྐྲུན་ཁང་གིས་པར་དུ་བསྐྲུན་རྒྱུ་ཡིན་པ་དང་། དེབ་ཕྲེང་འདི་QQཁྱུ་ཚོགས་ཀྱི་ཚོགས་གཙོ་བང་ཀྲི་ཞུན་གྱིས་རྩོམ་སྒྲིག་བྱེད་པ་དང་། དེའི་ནང་ལྷུག་རྩོམ་སྙན་ངག་དང་ལྷུག་རྩོམ་སྙན་ངག་གི་རིག་པའི་གཞུང་ལུགས་ཁག་གཉིས་སུ་བགོས་ནས་ཡོད་ཅིང་། འདི་ནི་ན་ནིང་ལོ་མཇུག་ཏུ་པེ་ཧྭ་བུན་རིག་རྩལ་དཔེ་སྐྲུན་ཁང་གིས་རྒྱལ་ནང་དུ་ཐོག་མར་《དུས་རབས་ཉེར་གཅིག་པའི་ལྷུག་རྩོམ་སྙན་ངག་རིམ་བསྒྲིགས།》ཞེས་པ་འགྲེམ་སྤེལ་བྱས་རྗེས་སུ་གསར་དུ་བུད་པའི་ལྷུག་རྩོམ་སྙན་ངག་གཅེས་བཏུས་དེབ་ཡིན་པ།།
      བཅུ། ༢༠༡༡ལོའི་ཟླ༡༢པར། པེ་ཅིན་དགེ་ཐོན་སློབ་གྲྭ་ཆེན་མོའི་ཀྲུང་གོའི་སྙན་ངག་ཞིབ་འཇུག་ལྟེ་གནས་དང་རྩོམ་རིག་གླིང་གཉིས་ཀྱིས་མཉམ་འབྲེལ་སྒོས་གཙོ་སྒྲུབ་གནང་པའི་“དེང་རབས་ལྷུག་རྩོམ་སྙན་ངག་གི་འཕེལ་རྒྱས་དང་‘ང་ཚོའི་ཡིག་མཛོད།’རིག་གཞུང་བགྲོ་གླེང་འདུ་ཚོགས།”ཞེས་པ་དེ་པེ་ཅིན་གྲོང་ཁྱེར་དུ་བསྡུས་ཤིང་། རྒྱལ་ཡོངས་སློབ་ཆེན་སོ་སོའི་ཀྲུང་གོའི་དེང་རབས་རྩོམ་རིག་ལ་ཞིབ་འཇུག་གནང་བའི་ཆེད་མཁས་པ་དང་། རྩོམ་པ་པོ། ལྷུག་རྩོམ་སྙན་ངག་པ་སོགས་མི་སྣ་༧༠ལྷག་འདུས་པ་དང་། “ང་ཚོའི་ཡིག་མཛོད།”ཅེས་པའི་དེབ་ཕྲེང་དེ་ཀྲུང་གོའི་ན་གཞོན་དཔེ་སྐྲུན་ཁང་ནས་བསྟུད་མུར་པར་སྐྲུན་འགྲེམ་སྤེལ་བྱས་ཤིང་། དེབ་ཕྲེང་དེར་ཀྲིག་ཆིན་རོང་དང་། ལིན་ཧྥུན། ཨེ་ཧྥེར། ཡུའུ་སེན། པུས་ཨན། ཧོང་ཨན་ཕིན། ཐང་ཁྲའོ་ཧོས་སོགས་ལྷུག་རྩོམ་སྙན་ངག་པ་གྲགས་ཅན་དག་གི་སྙན་དེབ་བསྡུས་ཡོད་པ་དང་། དེའི་ནང་། ཀྲིག་ཆིན་རོང་གི་ལྷུག་རྩོམ་སྙན་དེབ་《ང་ཚོ།》ཞེས་པར་༢༠༡༡ལོའི་ལོ་མཇུག་གི་“ཀྲུང་གོའི་ཆེས་མཛེས་པའི་དཔེ་དེབ”ཀྱི་མཚན་སྙན་ཐོབ་པ་བཅས་སོ།།