བོད་ལྗོངས་ཀྱི་ནོར་སྲིད་སྔོན་རྩིས་ཀྱི་གཏོང་ཡོང་བརྟན་པོའི་ངང་འཕར་བ།
ཟླ་༡ནས་ཟླ་༩བའི་ཟླ་མཇུག་བར་དུ་བོད་ལྗོངས་ཀྱི་ནོར་སྲིད་ཡོང་འབབ་སྒོར་དུང་ཕྱུར་༢༧ལྷག་ཙམ་ལེགས་གྲུབ་ཟིན་པ་དེ་སྔོན་རྩིས་ཀྱི་༡༢༤.༠༡%ཟིན་ནས་ན་ནིང་གི་དུས་མཚུངས་ལས་༣༤.༤༧%འཕར་བ་རེད།
གསར་འགོད་པས་བོད་རང་སྐྱོང་ལྗོངས་ནོར་སྲིད་ཐིང་ནས་ཤེས་རྟོགས་བྱུང་བ་ལྟར་ན་ད་ལོ་ཤར་ཚུན་བོད་ཀྱི་རིམ་ཁག་ནོར་སྲིད་སྡེ་ཚན་གྱིས་ནོར་སྲིད་ཀྱི་འགན་ནུས་འདོན་སྤེལ་གང་ལེགས་བྱས་ནས་འབབ་འཕར་གཏོང་བསྲི་དང་།གཙོ་གནད་འགན་ལེན།སྙོམས་སྒྲིག་ཚོད་འཛིན་ཆེར་གཏོང་བཅས་བྱས་ནས་ད་ལོའི་ཟླ་༡་ནས་༩་བའི་བར་བོད་ལྗོངས་ཀྱི་ནོར་སྲིད་ཀྱི་སྤྱིར་བཏང་སྔོན་རྩིས་ཡོང་འབབ་རྒྱུན་བསྲིང་དང་བརྟན་ལ་མྱུར་བའི་སྒོ་ནས་འཕར་རྒྱུ་འགན་ལེན་ཐུབ་པ་བྱུང་ནས་སྤྱིར་བཏང་སྔོན་རྩིས་ཀྱི་འགྲོ་སོང་གཏོང་ཚད་རིམ་བཞིན་ཇེ་མང་དུ་ཕྱིན་པ་དང་འཕར་ཚད་མགྱོགས་པོར་སླར་གསོ་
ཐུབ་ཡོད།
ཤེས་རྟོགས་བྱུང་བར་གཞིགས་ན།ཟླ་༩བའི་ཟླ་མཇུག་བར་བོད་ལྗོངས་ཀྱི་ནོར་སྲིད་ཡོང་འབབ་སྒོར་ཁྲི་༢༧༤༤༧༨ལེགས་གྲུབ་བྱུང་ཟིན་པ་དེ་སྔོན་རྩིས་ཀྱི་༡༥༤.༠༡%ཟིན་ནས་ན་ནིང་གི་དུས་མཚུངས་ལས་སྒོར་ཁྲི་༧༠༣༦༥མང་དུ་སོང་ནས་༣༤.༤༧%འཕར་ཡོད།དེའི་ནང་སྤྱིར་བཏང་སྔོན་རྩིས་ཀྱི་ཡོང་འབབ་མུ་མཐུད་བརྟན་ལ་མྱུར་བའི་སྒོ་ནས་འཕར་བའི་རྣམ་པ་བཟང་པོ་ཞིག་མངོན་ཏེ་ཁྱོན་ཡོངས་ཀྱི་འཕར་ཚད་མུ་མཐུད་དུ་༢༠%ཡན་རྒྱུན་འཁྱོངས་ཐུབ་ཡོད། སྤྱིར་བཏང་སྔོན་རྩིས་ཀྱི་ཡོང་འབབ་སྒོར་ཁྲི་༢༤༥༧༦༠ལེགས་གྲུབ་བྱུང་བའི་བསྡོམས་འབོར་དེ་༢༠༠༨ལོའི་ལོ་ཧྲིལ་པོའི་ཡོང་འབབ་དང་ཧ་ལམ་མཚུངས་པ་དང་སྔོན་རྩིས་ཀྱི་༡༢༡.༠༦%ལེགས་གྲུབ་བྱུང་བ་དེ་༢༠༠༩ལོའི་དུས་མཚུངས་ལས་བརྒྱ་ཆའི་གནས་༡.༥༢མཐོ་རུ་ཕྱིན་ནས་ཆ་སྙོམས་འཕར་ཚད་ཀྱི་བརྒྱ་ཆའི་གནས་༤༦.༠༦ལས་བརྒལ་ཡོད།ལྗོངས་ཡོངས་ཀྱི་ཁྲལ་བསྡུའི་ཡོང་འབབ་ནི་སྤྱིར་བཏང་སྔོན་རྩིས་ཀྱི་ཡོང་འབབ་འཕར་རྒྱུར་ཡར་སྐུལ་བྱེད་པའི་སྒུལ་ཤུགས་གཙོ་བོ་ཞིག་ཡིན་པ་དང་ནོར་སྲིད་ཀྱི་ཡོང་འབབ་བསྡོམས་འབོར་བརྒྱ་ཆའི་གནས་༢༠.༢༤འཕར་རྒྱུར་ཡར་སྐུལ་བྱས་ནས་འབབ་འཕར་གྱི་ལེགས་སྐྱེས་མངོན་གསལ་དོད་པོ་ཡོད་པ་དེ་ན་ནིང་གི་དུས་མཚུངས་ལས་སྒོར་ཁྲི་༤༠༩༣༤མང་དུ་སོང་ནས་༣༢.༤༥%འཕར་ཡོད་པ་དང་སྔར་བཞིན་འཕར་ཚད་མཐོ་པོ་རྒྱུན་འཁྱོངས་བྱུང་ཡོད།ཁྲལ་བསྡུ་མིན་པའི་ཡོང་འབབ་འཕར་ཚད་མུ་མཐུད་མཐོ་རུ་འགྲོ་བཞིན་ཡོད་པ་དང་རིམ་རྩིས་བྱས་ན་སྒོར་ཁྲི་༧༨༦༦༥ལེགས་གྲུབ་བྱུང་བ་དེ་སྔོན་རྩིས་ཀྱི་༡༢༣.༤༣%ཟིན་ནས་དུས་མཚུངས་ལས་སྒོར་ཁྲི་༢༥༩༨འབབ་འཕར་བྱུང་སྟེ་༣.༤༢%འཕར་ཡོད།དེ་མིན་ཐེབས་རྩའི་སྔོན་རྩིས་ཀྱི་ཡོང་འབབ་སྒོར་ཁྲི་༢༨༧༡༨ལེགས་སྒྲུབ་བྱུང་བ་དེ་སྔོན་རྩིས་ཀྱི་༡༥༦.༦༩%ཟིན་ནས་ན་ནིང་གི་དུས་མཚུངས་ལས་སྒོར་ཁྲི་༢༦༨༣༣མང་དུ་སོང་ནས་ལྡབ་༡༤.༢༣འཕར་ཡོད་པ་རེད།
དུས་མཚུངས་བོད་ཀྱི་ནོར་སྲིད་གཏོང་སྒོ་སྒོར་ཁྲི་༣༦༨༡༠༡༤ལེགས་སྒྲུབ་བྱུང་བ་དེ་སྔོན་རྩིས་སྙོམས་སྒྲིག་བྱས་པའི་༦༥.༦༧%ཟིན་ཏེ་ན་ནིང་གི་དུས་མཚུངས་ལས་སྒོར་ཁྲི་༥༤༣༩༥༡མང་དུ་སོང་ནས་༡༧.༣༤%འཕར་བའི་ཁྲོད་སྤྱིར་བཏང་སྔོན་རྩིས་ཀྱི་གཏོང་སྒོའི་འཕར་ཚད་རིམ་བཞིན་མགྱོགས་སུ་འགྲོ་བ་དང་འཕར་ཚད་མགྱོགས་མྱུར་སླར་གསོ་བྱུང་ཡོད།སྤྱིར་བཏང་སྔོན་རྩིས་ཀྱི་གཏོང་སྒོ་སྒོར་ཁྲི་༣༦༦༢༥༥༤ལེགས་སྒྲུབ་བྱུང་བ་དེ་སྔོན་རྩིས་སྙོམས་སྒྲིག་བྱས་པའི་༦༦.༢༡%ཡིན་པ་རེད།བོད་ཀྱི་རིམ་ཁག་ནོར་སྲིད་སྡེ་ཚན་གྱིས་ཀྲུང་དབྱང་དང་བོད་རང་སྐྱོང་ལྗོངས་ཀྱི་གྲོན་ཆུང་བྱེད་པའི་སྲིད་ཇུས་ཀྱི་བླང་བྱ་ལག་བསྟར་དོན་འཁྱོལ་ནན་ཏན་བྱས་ནས་འཕར་རྒྱུ་འགན་ལེན་དང་།བརྟན་ལྷིང་འགན་ལེན།གྲུབ་ཆ་ལེགས་སྒྲིགདམངས་འཚོར་ཕན་པ་ཐོབ་པ་བཅས་ལ་དམིགས་ནས་ནུས་ལྡན་གྱི་བྱ་ཐབས་རབ་དང་རིམ་པ་སྤྱད་དེ་སྲིད་འཛིན་འཁོར་སྐྱོད་ཀྱི་མ་གནས་ལ་ཚོད་འཛིན་ནུས་ལྡན་ཐུབ་པ་དང་གཙོ་གནད་གཏོང་སྒོ་ཆེ་གྲས་ཁག་ལ་འགན་ལེན་ནུས་ལྡན་ཐུབ་ཡོད།ཟླ་༡ནས་ཟླ་༩པའི་བར་གཙོ་གནད་གཏོང་སྒོ་ཆེ་ཁག་རིམ་རྩིས་བྱས་ན་སྒོར་ཁྲི་༢༦༡༧༣༨༩ལེགས་སྒྲུབ་བྱུང་བ་དེ་དུས་མཚུངས་ལས་༨.༩༩%འཕར་བ་དང་གཏོང་སྒོའི་བསྡོམས་འབོར་གྱི་བསྡུར་ཚད་བཟུང་ཚད་༧༡.༤༦%ཟིན་པ་དེ་ལོ་གོང་མའི་དུས་མཚུངས་ལས་བརྒྱ་ཆའི་གནས་༢.༣༥མཐོ་རུ་ཕྱིན་པས་གཏོང་སྒོའི་གྲུབ་ཆ་སྔར་བས་ལེགས་སུ་ཕྱིན་ཡོད།དེ་མིན་ཐེབས་རྩའི་སྔོན་རྩིས་ཀྱི་གཏོང་སྒོ་སྒོར་ཁྲི་༡༨༤༦༠ལེགས་གྲུབ་ཟིན་པ་དེ་སྔོན་རྩིས་སྙོམས་སྒྲིག་བྱས་པའི་༢༤.༨༥%ཟིན་ཏེ་ན་ནིང་གི་དུས་མཚུངས་ལས་སྒོར་ཁྲི་༡༧༩༦༦མང་དུ་སོང་ནས་ལྡབ་༣༦.༣༧འཕར་ཡོད་པ་རེད།