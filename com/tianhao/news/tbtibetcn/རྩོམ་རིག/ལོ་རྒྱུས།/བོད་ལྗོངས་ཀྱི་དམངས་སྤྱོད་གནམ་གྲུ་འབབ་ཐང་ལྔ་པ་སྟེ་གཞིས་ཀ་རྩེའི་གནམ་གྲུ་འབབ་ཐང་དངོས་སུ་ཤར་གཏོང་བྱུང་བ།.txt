བོད་ལྗོངས་ཀྱི་དམངས་སྤྱོད་གནམ་གྲུ་འབབ་ཐང་ལྔ་པ་སྟེ་གཞིས་ཀ་རྩེའི་གནམ་གྲུ་འབབ་ཐང་དངོས་སུ་ཤར་གཏོང་བྱུང་བ།
ཟླ་༡༠  པའི་ཚེས་༣༠ ཉིན་གྱི་སྔ་དྲོའི་ཆུ་ཚོད་༩ དང་སྐར་མ་༥༠ སྟེང་། ཀྲུང་གོའི་རྒྱལ་སྤྱིའི་མཁའ་འགྲུལ་ཀུང་སིའི་འགྲུལ་སྐྱེལ་ཚོད་འཕུར་གནམ་གྲུ་ A319རྟགས་ཅན་བདེ་བླག་ངང་བོད་ལྗོངས་གཞིས་ཀ་རྩེའི་གནམ་གྲུ་འབབ་ཐང་དུ་བབས་པ།  ཟླ་༡༠ པའི་ཚེས་༣༠ ཉིན། བོད་ལྗོངས་གཞིས་ཀ་རྩེའི་གནམ་གྲུ་འབབ་ཐང་དུ་མང་ཚོགས་ཀྱིས་བྲོ་འཁྲབ་བཞིན་གནམ་གྲུ་ཐོག་དང་པོ་བབས་པར་དགའ་བསུ་བྱེད་བཞིན་པ།              ཟླ་༡༠ པའི་ཚེས་༣༠ ཉིན་གྱི་སྔ་དྲོའི་ཆུ་ཚོད་༩ དང་སྐར་མ་༥༠ སྟེང་། ཀྲུང་གོའི་རྒྱལ་སྤྱིའི་མཁའ་འགྲུལ་ཀུང་སིའི་འགྲུལ་སྐྱེལ་ཚོད་འཕུར་གནམ་གྲུ་ A319རྟགས་ཅན་བདེ་བླག་ངང་བོད་ལྗོངས་གཞིས་ཀ་རྩེའི་གནམ་གྲུ་འབབ་ཐང་དུ་བབས་པས། བོད་ལྗོངས་ཀྱི་དམངས་སྤྱོད་གནམ་གྲུ་འབབ་ཐང་ལྔ་པ་དེ་དངོས་སུ་ཤར་གཏོང་བྱུང་བ་རེད། གཞིས་ཀ་རྩེའི་གནམ་གྲུ་འབབ་ཐང་ནི་ལྷ་སའི་གོང་དཀར་གནམ་གྲུ་འབབ་ཐང་དང་། ཆབ་མདོའི་སྤང་མདའ་གནམ་གྲུ་འབབ་ཐང་། ཉིང་ཁྲིའི་སྨན་གླིང་གནམ་གྲུ་འབབ་ཐང་། མངའ་རིས་ཀྱི་དགུན་ས་གནམ་གྲུ་འབབ་ཐང་བཅས་ཀྱི་རྗེས་ཀྱི་དམངས་སྤྱོད་གནམ་གྲུ་འབབ་ཐང་ལྔ་པ་དེ་རེད། འདི་ཉིད་ཤར་གཏོང་བྱུང་ཐུབ་པ་ཡིས་གོམ་གང་མདུན་སྤོས་ཀྱིས་བོད་ལྗོངས་ནང་ཁུལ་གྱི་མཁའ་འགྲུལ་སྐྱེལ་འདྲེན་འགན་ལེན་ནུས་པ་ཇེ་མཐོར་བཏང་བ་དང་། ལྗོངས་ནང་ཁུལ་གྱི་མཁའ་འགྲུལ་སྐྱེལ་འདྲེན་དྲ་བའི་ཁྱབ་ཁོངས་དང་སྣ་འཛོམས་འགྲུམ་འགྲིལ་མ་ལག་ཇེ་ལེགས་སུ་བཏང་ཡོད་པ་རེད།