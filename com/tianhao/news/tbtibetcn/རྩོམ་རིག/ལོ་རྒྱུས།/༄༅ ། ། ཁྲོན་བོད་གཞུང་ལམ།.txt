༄༅ ། ། ཁྲོན་བོད་གཞུང་ལམ།
ད་ལྟ་ནང་ས་ནས་བོད་ལྗོངས་སུ་འགྲོ་སའི་གཞུང་ལམ་བཞི་ཡོད་དེ། ཁྲོན་བོད་གཞུང་ལམ་དང་མཚོ་བོད་གཞུང་ལམ། ཏེན་བོད་གཞུང་ལམ། ཤིན་བོད་གཞུང་ལམ་བཅས་ཡིན་ལ། དེ་ལས་སྔ་མ་གཉིས་ནི་ནང་ས་ནས་བོད་ལྗོངས་སུ་དངོས་ཟོག་དང་མི་སྣ་སྐྱེལ་འདྲེན་བྱེད་པའི་འགྲོ་ལམ་གཙོ་བོ་ཞིག་ཡིན། 
　 དེའི་ཁྲོད་སྤྱིའི་ལམ་ཐག་ལ་སྤྱི་ལེ་༢༤༠༠ལྷག་ཡོད་པའི་སི་ཁྲོན་ཁྲིན་ཏུའུ་ནས་བོད་ལྗོངས་ལྷ་སའི་བར་གྱི་“ཁྲོན་བོད་གཞུང་ལམ་”ནི་༡༩༥༠ལོའི་ཟླ་༢་པར་དམག་མི་ཁྲི་འབུམ་གཅིག་ལྷག་གཞུང་ལམ་འདིའི་འཛུགས་སྐྲུན་གྱི་ལས་ལ་ཞུགས་ཤིང་། ལོ་དེར་དམག་ཤོག་༡༨པའི་དམག་མི་༣༠༠༠ལྷག་ལས་ཀའི་ཁྲོད་ཤི་སྐྱོན་བྱུང་། 
　 ༡༩༥༤ལོའི་ཟླ་༡༢ཚེས་༢༥ཉིན། མཚོ་བོད་གཞུང་ལམ་དང་དུས་མཉམ་དུ་ལྷ་སའི་བར་རླངས་འཁོར་ཤར་གཏོང་བྱེད་ཐུབ་པ་བྱུང་། གཞུང་ལམ་འདིའི་སྟེང་དུ་འདམ་རྡོའི་ཆུ་ཉིལ་སོགས་ཉེན་ཁ་ཧ་ཅང་ཆེ་བའི་གཞུང་ལམ་ཞིག་ཡིན་ལ། རགས་རྩིས་བྱས་པ་ལྟར་ན། ལོ་རེར་གཞུང་ལམ་འདིའི་སྟེང་དུ་ས་རྡིབ་པ་དང་གངས་ཉིལ་བ། འདམ་རྡོའི་ཆུ་ཉིལ་སོགས་རང་བྱུང་གནོད་འཚེ་༣༠༠ལྷག་བྱུང་བཞིན་ཡོད། 
　 ལོ་ངོ་ལྔ་བཅུའི་རིང་ལ་་གཞུང་ལམ་འདིར་འགྲིམ་འགྲུལ་འགྲོ་འོང་ལ་ཁག་ཐེག་བྱས་པ་མ་གཏོགས་ལས་གསོ་ཆེན་པོ་བྱེད་མྱོང་མེད་ལ། ད་ལྟ་གཞུང་ལམ་འདིའི་བརྒྱུད་དུ་ལམ་བཟོ་བ་༣༣༠༠ལྷག་གིས་དབར་དགུན་སྟོན་དཔྱིད་མེད་པར་གཞུང་ལམ་འདི་ལ་ལས་གསོ་བྱེད་བཞིན་ཡོད།