བོད་ལྗོངས་ཀྱི་སྨན་བཅོས་རོགས་སྐྱོབ་དངུལ་མཐོ་ཤོས་སྒོར་ཁྲི༦བར་སྤར་བ།
གསར་འགོད་པས་ཉེ་ལམ་བོད་རང་སྐྱོང་ལྗོངས་སྨན་བཅོས་འཕྲོད་བསྟེན་ལམ་ལུགས་བསྒྱུར་བཅོས་གཞུང་ལས་ཁང་ནས་ཤེས་རྟོགས་བྱུང་བར། བོད་ལྗོངས་ཀྱི་སྨན་བཅོས་འཕྲོད་བསྟེན་ལམ་ལུགས་བསྒྱུར་བཅོས་བྱེད་པའི་ལས་དོན་ཁག་བདེ་བླགས་ངང་ལེགས་གྲུབ་བྱུང་ཡོད།ཉེ་ལམ། བོད་རང་སྐྱོང་ལྗོངས་དམངས་སྲིད་ཐིང་དང་ལྗོངས་ནོར་སྲིད་ཐིང་། ལྗོངས་འཕྲོད་བསྟེན་ཐིང་། ལྗོངས་མི་ཤུགས་ཐོན་ཁུངས་དང་སྤྱི་ཚོགས་འགན་སྲུང་ཐིང་བཅས་སྡེ་ཚན་བཞི་ཡིས་མཉམ་འབྲེལ་ཐོག གྲོང་ཤང་གི་སྨན་བཅོས་རོགས་སྐྱོབ་ལམ་ལུགས་མུ་མཐུད་དེ་འཐུས་ཚང་དུ་གཏོང་བའི་སྐོར་གྱི་བོད་རང་སྐྱོང་ལྗོངས་ཀྱི་བསམ་འཆར་ཞེས་པ་བཏོན་པ་དེས། གྲོང་ཤང་རོགས་སྐྱོབ་གཞི་གཅིག་ཏུ་འགྱུར་ཐུབ་པ་བྱུང་བ་མ་ཟད། མི་རེར་ལོ་རེར་སྨན་བཅོས་རོགས་སྐྱོབ་དངུལ་མཐོ་ཤོས་ལ་སྒོར་ཁྲི༣ནས་སྒོར་ཁྲི༦བར་སྤར་ཞིང་། སྲིད་ཇུས་དེ་ལག་ལེན་བསྟར་འགོ་ཚུགས་ཡོད།