མཚོ་སྐྱ་རེངས་སྔོ་རེངས།
མཚོ་སྐྱ་རེངས།
                                                                                                                                                      སྔོ་རེངས།
དེ་གཉིས་ནི་ཨ་མདོ་རྨ་སྟོད་རྫོང་ན་ཡོད་ཅིང་། རྨ་ཆུ་སྟོད་རྒྱུད་ཀྱི་ཚྭ་མེད་མཚོ་ཆེ་ཤོས་གཉིས་ཏེ། མཚོའི་ཆ་སྙོམས་རྒྱ་མཚོ་ངོས་ལས་མཐོ་ཚད་སྨིས༤༢༠༠རེད། མཚོ་སྐྱ་རེངས་ཀྱི་རྒྱ་ཁྱོན་སྤྱི་ལེ་གྲུ་བཞི་མ༥༢༦དང་། ཆ་སྙོམས་གཏིང་ཚད་སྨིས༩དང་། ཆུ་གསོག་ཚད་སྨིས་རྒྱ་དཔངས་གྲུ་བཞི་མ་དུང་ཕྱུར༤༦དང་། ལྷོ་ནུབ་ཀྱི་མཚམས་ན་སྤྱི་ལེ་གྲུ་བཞི་མ༡-༢ཡིན་པའི་བྱ་གླིང་ཡོད། མཚོ་སྔོ་རེངས་ཀྱི་རྒྱ་ཁྱོན་སྤྱི་ལེ་གྲུ་བཞི་མ༦༡༨དང་ཆ་སྙོམས་གཏིང་ཚད་སྨིས༡༧.༦ཡིན། ཆུ་གསོག་ཚད་སྨིས་རྒྱ་དཔངས་གྲུ་བཞི་མ་དུང་ཕྱུར༡༠༧ཡོད། མཚོའི་མཐའ་སྐོར་ནི་རྩྭ་ཆུ་བཟང་བས་རྟ་ནོར་ལུག་ཁྱུ་མང་བོ་འཚོ་ཐུབ་པའི་རྩྭ་ཐང་རྨད་དུ་བྱུང་བ་ཞིག་གོ
ཚྭ་ཁ་ཚུ་མཚོ། 
ཚྭ་ཁ་ཚྭ་མཚོའི་རྒྱ་ཁྱོན་ལ་སྤྱི་ལེ་གྲུ་བཞི་མ༡༠༥ཡོད་ལ། གསོག་ཚད་ཧ་ལམ་ཏུན་དུང་ཕྱུར༤.༥ཡོད། ཆ་སྙོམས་མཐུག་ཚད་སྨིས༨ཡས་མས་དང་། དཀྱིལ་སྙིང་མཐུག་ཚད་སྨིས༡༥ཡན་ཡིན་ཞིང་། གསར་སྦོལ་ལོ་རྒྱུས་རིང་ལ་རང་རྒྱལ་གྱི་གལ་ཆེ་བའི་ཚྭ་རིགས་རྟེན་གཞིའོ། 
ཚྭ་འདམ་ཚྭ་མཚོ། 
དེ་ནི་ཚྭ་འདམ་གཞོང་སའི་དཀྱིལ་ལྷོ་ན་ཡོད་ཅིང་། རྒྱ་མཚོའི་ངོས་ལས་མཐོ་ཚད་སྨིས༢༦༧༠ཡིན། ལྷོ་བྱང་གི་ཞེང་ཚད་སྤྱི་ལེ༤༠ལྷག་དང་། ཤར་ནུབ་རིང་ཚད་སྤྱི་ལེ༡༤༠ལྷག་ཡིན། སྤྱིའི་རྒྱ་ཁྱོན་སྤྱི་ལེ་གྲུ་བཞི་མ༥༨༠༠ལྷག་ཡོད། ད་ལྟ་དེར་ལོ་རེར་ཐོན་ཚད་ཏུན་ས་ཡ་གཅིག་ཡིན་པའི་མཚོ་སྔོན་ཅ་ལུད་བཟོ་གྲྭ་བཙུགས་ཡོད།