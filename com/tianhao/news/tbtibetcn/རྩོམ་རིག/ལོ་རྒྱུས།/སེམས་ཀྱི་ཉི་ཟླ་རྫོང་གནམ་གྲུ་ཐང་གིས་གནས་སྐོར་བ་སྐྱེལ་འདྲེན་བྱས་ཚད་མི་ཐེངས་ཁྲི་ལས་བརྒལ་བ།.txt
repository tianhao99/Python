སེམས་ཀྱི་ཉི་ཟླ་རྫོང་གནམ་གྲུ་ཐང་གིས་གནས་སྐོར་བ་སྐྱེལ་འདྲེན་བྱས་ཚད་མི་ཐེངས་ཁྲི་ལས་བརྒལ་བ།
ཡུན་ནན་ཞིང་ཆེན་བདེ་ཆེན་བོད་རིགས་རང་སྐྱོང་ཁུལ་སེམས་ཀྱི་ཉི་ཟླ་རྫོང་གནམ་གྲུ་ཐང་ནས་བསྡོམས་བརྩི་བྱས་པ་ལྟར་ན། ད་ལོའི་ཟླ8པའི་ཚེས9ཉིན་ནས་ཚེས22ཉིན་བར་སེམས་ཀྱི་ཉི་ཟླའི་གནམ་གྲུ་ཐང་གིས་གནམ་གྲུ་ཐེངས208ལ་བདེ་བླག་ངང་འཕུར་སྐྱོད་བྱས་པ་དང་གནས་སྐོར་བ་མི་ཐེངས་ཁྲི21031སྐྱེལ་འདྲེན་བྱས་པས། ད་ལོའི་གནས་སྐོར་བ་སྣེ་ལེན་བྱས་པའི་ཟིན་ཐོ་ལས་བརྒལ་བ་རེད། ཟླ8པའི་ཚེས16ཉིན་ནས་ཚེས22ཉིན་བར་གནས་སྐོར་བ་མི་ཐེངས་ཁྲི10018སྣེ་ལེན་བྱས། 
    ད་ལོར་སེམས་ཀྱི་ཉི་ཟླ་རྫོང་གནམ་གྲུ་ཐང་གིས་སྔོན་ཐོན་ཅན་ལ་སློབ་སྦྱོང་བྱེད་པའི་བྱ་འགུལ་སྤེལ་བཞིན་པའི་གོ་སྐབས་དམ་འཛིན་བྱས་ཏེ། ནན་ཏན་སྒོས་བདེ་ཆེན་ཁུལ་གྱི་མཁའ་སྐྱོད་ཚོང་རའི་རྣམ་པ་དབྱེ་ཞིབ་བྱས་ཤིང་། ཡུན་ནན་གནམ་གྲུ་ཐང་ཚོགས་སྒྲིབ་ཚད་ཡོད་འགན་ལེན་ཀུང་ཟི་དང་ས་གནས་ཏང་ཨུ། སྲིད་གཞུང་གིས་རྒྱབ་སྐྱོར་ཆེན་པོ་བྱས་འོག   ཧུར་ཐག་སྒོས་མཁའ་སྐྱོད་ཀུང་ཟི་གཞན་དག་དང་འབྲེལ་གཏུགས་བྱས་ཏེ་བདེ་ཆེན་ཁུལ་གྱི་མཁའ་སྐྱོད་གནས་སྐོར་ཚོང་ར་དྲིལ་བསྒྲགས་བྱས། །