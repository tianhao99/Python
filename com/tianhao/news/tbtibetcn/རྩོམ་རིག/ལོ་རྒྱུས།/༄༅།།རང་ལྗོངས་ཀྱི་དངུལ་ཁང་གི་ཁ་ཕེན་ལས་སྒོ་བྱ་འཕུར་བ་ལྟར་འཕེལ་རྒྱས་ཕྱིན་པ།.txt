༄༅།།རང་ལྗོངས་ཀྱི་དངུལ་ཁང་གི་ཁ་ཕེན་ལས་སྒོ་བྱ་འཕུར་བ་ལྟར་འཕེལ་རྒྱས་ཕྱིན་པ།
༢༠༠༨ལོར་དངུལ་རྩའི་སྡེ་ཚན་གྱིས་ཐུན་མོང་ཐོག་འབད་བརྩོན་བྱས་པ་བརྒྱུད་རང་ལྗོངས་ཀྱི་དངུལ་ཁང་གི་ཁ་ཕེན་ལས་སྒོ་བྱ་འཕུར་བ་ལྟར་འཕེལ་རྒྱས་ཕྱིན་ནས་མི་རྣམས་སྤོབས་སེམས་སྐྱེ་དགོས་པའི་གྲུབ་འབྲས་ཐོབ་ཡོད།      ཀྲུང་གོ་དངུལ་ཁང་མཉམ་འབྲེལ་ལྷན་ཚོགས་བོད་ཡན་ལག་ཀུང་སི་དང་ལྗོངས་ནང་ཁུལ་གྱི་ཚོང་ལས་དངུལ་ཁང་ཁག་གིས་འབྲེལ་ཡོད་ཚན་པ་དང་མཉམ་དུ་རང་ལྗོངས་ཀྱི་དངུལ་ཁང་གི་ཁ་ཕེན་ལས་སྒོ་འཕེལ་རྒྱས་གཏོང་བ་དང་བེད་སྤྱོད་བྱ་རྒྱུར་སྐུལ་འདེད་ཤུགས་ཆེན་བཏང་བས་གྲུབ་འབྲས་མངོན་གསལ་དོད་པོ་ཐོབ་ཡོད་པ་སྟེ། དངུལ་ཁང་གི་ཁ་ཕེན་མ་ལག་འཛུགས་སྐྲུན་བྱ་རྒྱུ་ཉིན་རེ་བཞིན་འཐུས་སྒོ་ཚང་དུ་ཕྱིན་པ་དང་ཞབས་ཞུའི་ཆུ་ཚད་བརྟན་པོའི་ངང་མཐོ་རུ་ཕྱིན་ཁར་ལས་སྒོའི་དོ་དམ་རིམ་བཞིན་ཚད་ལྡན་བྱུང་བ་དང་། མཉམ་འབྲེལ་དྲ་བ་བེད་སྤྱོད་བྱ་རྒྱུ་རིམ་བཞིན་གཏིང་ཟབ་ཏུ་ཕྱིན་པ་དང་། བདག་སྤྲོད་བྱེད་པའི་ཁོར་ཡུག་མངོན་གསལ་དོད་པོས་ལེགས་སུ་ཕྱིན་པ་བཅས་བྱུང་ནས་དཔལ་འབྱོར་དང་སྤྱི་ཚོགས་འཕེལ་རྒྱས་འགྲོ་རྒྱུར་དངུལ་ཁང་གི་ཁ་ཕེན་གྱི་སྐུལ་འདེད་ཀྱི་ནུས་པ་ཉིན་རེ་བཞིན་མངོན་གསལ་དོད་དུ་འགྲོ་བཞིན་ཡོད་ཅིང་། ༢༠༠༨ལོའི་ལོ་མཇུག་བར་ལྗོངས་ཡོངས་སུ་ཆེད་མངག་གདན་ཞུ་བྱས་པའི་ཚོང་དུད་ཀྱི་གྲངས་འབོར་༡༢༦༠ལོན་པ་དང་POSསྤྱི་འབོར་༡༥༠༠ཟིན་ཁར་མངའ་ཁོངས་ནང་གི་ཚོང་ལས་དངུལ་ཁང་གིས་ཁ་ཕེན་ཁྲི་༡༣༥བཀྲམ་པ་དང་POSདང་ATMགི་ཉོ་ཚོང་སྤྱི་འབོར་སྒོར་དུང་ཕྱུར་༡༣ལས་བརྒལ་ཡོད།