༄༅།།བཅོས་སྒྱུར་སྒོ་འབྱེད་ཀྱིས་བོད་ལྗོངས་སྤྱི་ཚོགས་ལ་འགྱུར་ལྡོག་ཆེན་པོ་བྱུང་དུ་བཅུག་པ།
ཟླ༡༢པའི་ཚེས༡༧ཉིན་ཞིན་ཧྭ་དྲ་བར་ལྷ་ས་ནས་འབྱོར་བའི་གློག་འཕྲིན་ལྟར་ན། ཚེས༡༧ཉིན་བོད་རང་སྐྱོང་ལྗོངས་མི་དམངས་སྲིད་གཞུང་གི་ཀྲུའུ་ཞི་གཞོན་པ་བདེ་སྐྱིད་ཀྱིས་བོད་ལྗོངས་འཕྲོད་བསྟེན་སྡེ་ཁག་གིས་བཅོས་སྒྱུར་སྒོ་འབྱེད་བྱས་ནས་ལོ་འཁོར་༣༠ལོན་པའི་བགྲོ་གླེང་ཚོགས་འདུའི་སྟེང་བཤད་རྒྱུར།   བཅོས་སྒྱུར་སྒོ་འབྱེད་བྱས་པའི་ལོ་ངོ༣༠རིང་། བོད་ལྗོངས་ཀྱི་སྤྱི་ཚོགས་ལ་གནམ་ས་བསྒྱུར་བ་ལྟ་བུའི་ལོ་རྒྱུས་རང་བཞིན་གྱི་འགྱུར་ལྡོག་བྱུང་ནས་གནའ་བོའི་མཐོ་སྒང་དུ་མི་ཡུལ་གྱི་འཇིག་རྟེན་ངོ་མཚར་བ་ཞིག་བསྐྲུན། 
    སྡོམ་རྩིས་ལྟར་ན། ༢༠༠༧ལོར་བོད་ལྗོངས་ས་ཁུལ་གྱི་ＧＤＰསྒོར་དུང་ཕྱུར་༣༤༢．༡༩ལ་སོན་ཡོད་ཅིང་། ༡༩༧༨ལོ་དང་བསྡུར་ན་ལྡབ༡༥．༨འཕར་ཡོད་པ་དང་། མི་རེའི་ＧＤＰཡོང་འབབ་སྒོར་༡༢༡༠༩་ལ་སོན་པ་མ་ཟད།   ༡༩༧༨ལོ་དང་བསྡུར་ན་ལྡབ༩．༤ཡིས་ཇེ་མང་དུ་སོང་ཡོད། ལྗོངས་ཡོངས་ཀྱི་ས་གནས་ནོར་སྲིད་ཀྱི་ཡོང་སྒོ་སྒོར་དུང་ཕྱུར༢༣．༡༤དང་།   ༡༩༧༨ལོ་ཡི་སྒོར་དུང་ཕྱུར་-༠．༡༦ནས་དུང་ཕྱུར༢༣ལ་འཕར་བ་རེད།   ༢༠༠༡ལོ་ནས་བཟུང་།   བོད་ལྗོངས་ཀྱི་དཔལ་འབྱོར་ལོ་ངོ་༧ལ༡༢％ཡན་གྱི་འཕར་ཚད་ཟིན་ཡོད་པ་རེད། 
 
སྤོ་བོ་སྐལ་བཟང་དོན་འགྲུབ་དང་བུ་མོ་ཆེ་བ་ཕུར་སྤེན་གཉིས་ཀྱིས་ལོའོ་ཉིན་ཕན་ཅིན་གྲོང་ཁྱེར་ན་མཐོ་གཉིས་འཛིན་གྲྭར་སློབ་གཉེར་བྱེད་ཀྱིན་པའི་ཚ་བོ་ཕུར་ཆུང་ལ་ཁ་པར་གཏོང་བཞིན་པ།
ལྷ་ས་གྲོང་ཁྱར་གྱི་ཆེས་ཐོག་མའི་སྣོལ་སྦྲེལ་ཟམ་པ།  
སྣ་དཀར་རྩེ་རྫོང་གི་སློབ་ཆུང་དགེ་རྒན་གྱིས་སློབ་མའི་ལས་བྱར་ཞུ་དག་བྱེད་པ།
      མིག་སྔར།   བོད་ལྗོངས་ཀྱི་བྱ་བཞག་ཡོད་ཚད་ཕྱོགས་ཡོངས་ནས་འཕེལ་རྒྱས་འགྲོ་བཞིན་ཡོད། ༢༠༠༧ལོར། བོད་ལྗོངས་ཀྱི་སློབ་ཆུང་། སློབ་འབྲིང་། མཐོ་འབྲིང་དང་མཐོ་རིམ་སློབ་གསོ་བཅས་ཀྱི་སློབ་ཞུགས་ཚད་ནི་༩༨．༢％ ༩༠．༨％ ༤༣％དང༡༧．༤％ཡིན་ལ།   མི་དམངས་ལ་སློབ་གསོ་ཐོབ་པའི་ཁེ་དབང་ལའང་སྲུང་སྐྱོབ་བྱུང་པ་མ་ཟད། ལྗོངས་ཡོངས་ལ་འཕྲོད་བསྟེན་སྡེ་ཁག་༡༣༣༩ཡོད་ཅིང་།   ༡༩༧༨ལོ་ལས་༤༨༤འཕར།   བོད་ལྗོངས་མི་དམངས་ཀྱི་ཚེ་ཚད་བོད་ཞི་བས་བཅིངས་འགྲོལ་དུས་གྱི་༣༥．༥ནས་༦༧ལ་སོན།