༄༅ ། ། སྐྱེ་དངོས།
བོད་ལྗོངས་ནི་སྐྱེ་དངོས་རིགས་ཤིན་ཏུ་འཛོམས་པའི་ས་ཆ་ཞིག་ཡིན་པས་རིམ་པ་མཐོ་བའི་སྐྱེ་དངོས་གཅིག་པུར་ཆ་མཚོན་ན་རིགས་མི་འདྲ་བ་༥༠༠༠ལྷག་ཙམ་ཡོད། བོད་ནུབ་རྒྱུད་ཀྱི་སྐྱིད་གྲོང་དང་གྲོ་མོ། འདྲེན་ཐང་སོགས་ས་ཁུལ་དང་། བོད་ཤར་ལྷོའི་རྒྱུད་ཀྱི་མེ་ཏོག་དང་རྫ་ཡུལ། ཀློ་ཡུལ་སོགས་ཀྱི་ས་ཁུལ་ལས་ཀྲུང་གོར་ཆེས་ཉུང་བའི་རང་བྱུང་སྐྱེ་དངོས་བཤམ་སྟོན་ཁང་ལྟ་བུར་གྲུབ་ཅིང་། རང་བྱུང་ཆ་རྐྱེན་ཅུང་དམིགས་བསལ་ལྡན་པའི་བོད་བྱང་ཐང་ས་ཁུལ་དུའང་སྐྱེ་དངོས་རིགས་མི་འདྲ་བ་བརྒྱ་ལྷག་ཙམ་ཡོད། བོད་ལྗོངས་ནི་ཀྲུང་གོའི་ནགས་ཚལ་ཆེ་ཤོས་ཀྱི་གྲས་ཤིག་ཡིན་པ་དང་གདོད་མའི་ནགས་ཚལ་གྱི་ཆ་ཚང་རང་བཞིན་ལྡན་མུས་ཡིན། བྱང་གི་ཕྱེད་གོ་ལའི་ཚ་བའི་ས་ཁུལ་ནས་གྲང་ཁུལ་བར་གྱི་ལྗོན་ཤིང་རིགས་གཙོ་བོ་རྣམས་འདི་གར་ཚང་མ་མཐོང་རྒྱུ་ཡོད། ནགས་ཚལ་གསོག་ཚད་སྤྱི་ཁྲེ་རྒྱ་དཔངས་གྲུ་བཞི་མ་དུང་ཕྱུར་༢༠དང་གྲངས་ཆུང་༨དང་། ནགས་ཚལ་ཁྱབ་ཚད་བརྒྱ་ཆའི་༩དང་གྲངས་ཆུང་༨༤ཡིན། རྒྱུན་དུ་མཐོང་ཐུབ་པའི་ལྗོན་ཤིང་གི་རིགས་ལ་གསོམ་ཤིང་དང་ཐང་ཤིང་སྣ་ཚོགས། སྟག་པ། བེ་རྡོ་སོགས་ཤིང་སྣ་རིགས་མི་འདྲ་བ་དུ་མ་ཡོད་ཅིང་། ཐང་ཤིང་ཐོན་ཁུངས་རྒྱ་ཆེ་ཤོས་ཡིན་པ་དེས་བོད་ལྗོངས་ནགས་ཚལ་སྤྱིའི་རྒྱ་ཁྱོན་གྱི་བརྒྱ་ཆའི་༤༨དང་སྤྱིའི་གསོག་ཚད་ཀྱི་བརྒྱ་ཆའི་༦༡ཟིན་པ་དེའང་གཙོ་བོ་ཧི་མ་ལ་ཡའི་རི་རྒྱུད་དང་གཉེན་ཆེན་ཐང་ལྷ་སོགས་ཀྱི་བརླན་གཤེར་ལྡན་པའི་མཐོ་སྒང་གི་ས་ཁུལ་དུ་ཁྱབ་ཡོད། བོད་ལྗོངས་ཀྱི་གསོམ་ཤིང་ནགས་ཚལ་གྱི་རྒྱ་ཁྱོན་ཕལ་ཆེར་སྤྱི་ཆིང་ཁྲི་ཚོ་༩༢དང་གྲངས་ཆུང་༦ཡིན་ཞིང་། དེའི་ནང་ལོ་མ་རིང་བའི་གསོམ་ཤིང་དང་གསོམ་དཀར་ནི་བོད་ལྗོངས་ཀྱི་ཁྱད་པར་ཅན་གྱི་ཤིང་རིགས་ཡིན་པས་དེ་དག་རྒྱལ་ཁབ་ཀྱི་སྲུང་སྐྱོབ་བྱེད་པའི་ཤིང་སྣའི་ཁོངས་སུ་བཞག་ཡོད།     བོད་ལྗོངས་སུ་སྨན་རྩྭའི་སྐྱེ་དངོས་སྣ་རིགས་༡༠༠༠ལྷག་ཙམ་ཡོད་པ་དེའི་ནང་དུ་རྒྱུན་སྤྱོད་སྨན་རྩྭ་སྣེ་གྲངས་༤༠༠ལྷག་ཡོད་ཅིང་། སྐད་གྲགས་ལྡན་པའི་རིགས་སུ་དབྱར་རྩྭ་དགུ་འབུ་དང་བེ་མུག་དམར་རིལ་མགོ་ན་གཟུར་ལུག་སྙི་བ། བྱི་སྲན། ལྕ་བ། ད་ཏྲིག འདྲེ་ཚེར་མ། མཚེ་ལྡུམ། ཤོ་མང་། སྡོང་ཕུང་། གངས་ལྷ་མེ་ཏོག་སོགས་ཡོད། གསལ་འབྱེད་བྱས་ཟིན་པའི་ཤ་མོའི་རིགས་༢༠༠ལྷག་ཡོད་པ་ལས་ཤི་མོག་རོ་དཀར་པོ་སོགས་ནི་རྩ་ཆེའི་བཟའ་བྱའི་ཤ་མོའི་རིགས་ཡིན་ལ། ད་དུང་སྐྱུ་རུ་ར་སོགས་སྨན་ལ་སྤྱོད་པའི་ཤ་མོའི་ཐོན་ཁུངས་ཀྱང་ཡོད།