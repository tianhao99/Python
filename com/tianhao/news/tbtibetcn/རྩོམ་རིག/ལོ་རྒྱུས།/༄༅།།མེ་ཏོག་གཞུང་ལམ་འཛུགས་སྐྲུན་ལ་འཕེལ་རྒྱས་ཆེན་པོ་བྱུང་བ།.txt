༄༅།།མེ་ཏོག་གཞུང་ལམ་འཛུགས་སྐྲུན་ལ་འཕེལ་རྒྱས་ཆེན་པོ་བྱུང་བ།
གསར་འགོད་པས་ཉིན་ཤས་གོང་མཐོ་ཚད་ལ་རྒྱ་མཚོའི་ངོས་ལས་སྤྱི་ཁྲེ་༤༣༠༠ཡོད་པའི་མེ་ཏོག་གཞུང་ལམ་གྱི་དགའ་ལུང་ལའི་ཕུག་ལམ་གྱི་ལས་ཡུལ་ནས་ཤེས་རྟོགས་བྱུང་བ་ལྟར་ན། ཨར་ལས་ཀྱི་ལས་འགན་འཁུར་མཁན་དྲག་ཆས་ཉེན་རྟོག་འགྲིམ་འགྲུལ་སྤྱི་ཁྱབ་རུ་ཁག་དང་པོའི་དཔོན་དམག་ཚོས་ས་མཐོའི་ཕུག་ལམ་ལས་ཡུལ་གྱི་འཛམ་གླིང་རང་བཞིན་གྱི་དཀའ་གནད་རྒྱུན་ཆད་མེད་པར་བསལ་ཏེ་དགའ་ལུང་ལའི་ཕུག་ལམ་དེ་སྤྱི་ཁྲེ་༢༣༠༥བར་འདྲུས་ནས་འདི་ལོའི་ཟླ་བ་དྲུག་པར་ཕུག་ལམ་རྦད་དེ་ཤར་གཏོང་ཐུབ་པ་བྱ་ཕྱིར་འགག་རྩའི་རང་བཞིན་གྱི་རྒྱལ་ཁ་བླངས་ཡོད་པ་རེད།ཁྱོན་རིང་ཚད་སྤྱི་ལེ་༣.༣ཡོད་པའི་དགའ་ལུང་ལའི་ཕུག་ལམ་རྦད་དེ་ཤར་གཏོང་ཐུབ་རྗེས་མེ་ཏོག་གཞུང་ལམ་བསྐྲུན་པར་མཁོ་བའི་དངོས་རྫས་སྐྱེལ་འདྲེན་གྱི་མ་གནས་ཇེ་ཆུང་དུ་འགྲོ་རྒྱུ་ཡིན་ལ་ལས་གྲྭ་ཧྲིལ་པོའི་འཕེལ་རིམ་ཡང་དེ་དང་ཆབས་ཅིག་མགྱོགས་སུ་འགྲོ་རྒྱུ་ཡིན་པ་རེད།