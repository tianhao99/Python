བོད་རང་སྐྱོང་ལྗོངས་ཀྱི་མཁའ་ལམ་སྤྱི་གྲངས༡༦ལ་སླེབས་ཡོད་པ།
པར་རིས་འདི་ནི་ཟླ་༡༡པའི་ཚེས་༢༩ཉིན་མངའ་རིས་ནས་ཁྲེང་ཏུའུ་བར་འཕུར་བའི A319རྟགས་ཅན་གྱི་གནམ་གྲུའི་སྟེང་ཞབས་ཞུ་མས་འགྲུལ་བར་ཞབས་ཞུ་བྱེད་བཞིན་ཡོད་པའི་ཚུལ་ཡིན།
    རྒྱུས་ལོན་བྱུང་བ་ལྟར་ན།   མིག་སྔར་བོད་ལྗོངས་ཀྱི་དམངས་སྤྱོད་མཁའ་འགྲུལ་འཕེལ་རྒྱས་ཤིན་ཏུ་མགྱོགས་པོ་བྱུང་ཡོད་ཅིང་། བོད་ལྗོངས་ཀྱི་མཁའ་ལམ་བསྟུད་མའི་ལོ་༤༤རིང་ལ་བདེ་འཇགས་ཡིན་པ་དང་། མཁའ་འགྲུལ་སྐྱེལ་འདྲེན་ལས་རིགས་ཀྱི་ཚད་མགྱོགས་མྱུར་སྒོས་འཕར་སྣོན་བྱུང་སྟེ། ལྷ་སའི་གོང་དཀར་གནམ་གྲུ་ཐང་གཙོ་ལམ་ཡིན་པ་དང་། ཆབ་མདོ་དང་ཉིང་ཁྲི། མངའ་རིས། གཞིས་ཀ་རྩེ་བཅས་ཡན་ལག་ལམ་ཡིན་པའི་གནམ་གྲུ་ཐང་གི་སྒྲིག་གཞི་ཞིག་རིམ་གྱིས་ཆགས་ཡོད་ལ། མཁའ་ལམ་གྱི་གྲངས་ཀའང་༩ནས་༡༦བར་ལ་ཇེ་མང་དུ་སོང་ཡོད་དོ།།