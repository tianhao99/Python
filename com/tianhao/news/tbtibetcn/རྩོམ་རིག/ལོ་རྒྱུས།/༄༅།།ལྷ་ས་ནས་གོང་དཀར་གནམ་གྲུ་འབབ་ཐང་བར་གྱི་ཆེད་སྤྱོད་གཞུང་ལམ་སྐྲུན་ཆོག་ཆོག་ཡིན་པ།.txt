༄༅།།ལྷ་ས་ནས་གོང་དཀར་གནམ་གྲུ་འབབ་ཐང་བར་གྱི་ཆེད་སྤྱོད་གཞུང་ལམ་སྐྲུན་ཆོག་ཆོག་ཡིན་པ།
འདི་ནི་ལྷ་ས་ནས་གོང་དཀར་གནམ་གྲུ་འབབ་ཐང་བར་གྱི་ཆེད་སྤྱོད་གཞུང་ལམ་གྱི་དཔེ་རིས་ཡིན་པ། 
      ཁྱོན་བསྡོམས་མ་རྩ་སྒོར་དུང་ཕྱུར༡༥.༤བཏང་ཞིང་། ཆ་སྙོམས་གཞུང་ལམ་སྤྱི་ལེ་རེ་སྐྲུན་པར་སྒོར་ཁྲི༤༠༦༨ཙམ་མཁོ་བའི་ལྷ་གོང་ཆེད་སྤྱོད་གཞུང་ལམ་སྐྲུན་རྒྱུའི་གྲ་སྒྲིག་ལས་དོན་ཁག་རྩ་བའི་ཆ་ནས་ལེགས་གྲུབ་ཟིན་པ་རེད། 
     ལྷ་གོང་ཆེད་སྤྱོད་གཞུང་ལམ་ལས་གྲྭའི་བཀོད་འདོམས་པུའུའི་སྤྱི་ཁྱབ་བཟོ་དཔོན་ལིའོ་ཀོང་ཏེ་ཡིས་སྤྱི་ཚེས༢༠ཉིན་གསར་འགོད་པར་ངོ་སྤྲོད་གནང་བ་ལྟར་ན། རྒྱལ་ཁབ་འཕེལ་སྒྱུར་ཨུ་ལྷན་གྱིས་རྣམ་གྲངས་དེ་བསྐྲུན་རྒྱུའི་ཆོག་མཆན་གནང་མ་ཐག དེའི་འཛུགས་སྐྲུན་ལས་འགོ་ལམ་སེང་བརྩམ་ཆོག་པ་དང་། སྤྱི་ལོ༢༠༡༠ལོར་ལས་གཞི་ལེགས་གྲུབ་ཐོག་ཤར་གཏོང་ཡོང་བར་བརྩོན་ལེན་བྱས་ཏེ། བོད་ལྗོངས་སུ་གཞུང་ལམ་རབ་གྲས་མེད་པའི་ལོ་རྒྱུས་མཇུག་སྒྲིལ་རྒྱུ་ཡིན་པ་རེད།