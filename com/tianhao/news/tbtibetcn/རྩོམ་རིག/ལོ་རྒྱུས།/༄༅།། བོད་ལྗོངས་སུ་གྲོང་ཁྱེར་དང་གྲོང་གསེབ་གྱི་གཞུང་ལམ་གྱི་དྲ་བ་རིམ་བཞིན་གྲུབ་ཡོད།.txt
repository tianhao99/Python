༄༅།། བོད་ལྗོངས་སུ་གྲོང་ཁྱེར་དང་གྲོང་གསེབ་གྱི་གཞུང་ལམ་གྱི་དྲ་བ་རིམ་བཞིན་གྲུབ་ཡོད།
འདི་ནི་བོད་ལྗོངས་ཀྱི་ཟམ་སྣོལ་གཞུང་ལམ་མ་ཐོག་མ་སྟེ—ལྷ་སའི་ལིའུ་ཝུའུ་ཟམ་ཆེན་ཡིན། (ཟླ་༣པའི་ཚེས་༣༠ཉིན་ཤིན་ཧྭ་གསར་འགྱུར་ཁང་གིས་གསར་འགོད་པ་ཇོ་གོའི་པར་བླངས།)
    ཞི་བས་བཅིངས་འགྲོལ་མ་ཐོབ་པའི་སྔོན་ལ།   བོད་ལྗོངས་སུ་ཚད་ལྡན་ཅན་གྱི་གཞུང་ལམ་གཅིག་ཀྱང་མེད་པ་པ་རེད། འགྲིལ་འགྲུལ་ལ་ཉེན་ཁ་ཡོད་ཅིང་།   གཙོ་བོ་མི་ཁལ་དང་ཕྱུགས་ཁལ་ལ་བརྟེན་ནས་སྐྱེལ་འདྲེན་བྱེད་དགོས་གྱི་ཡོད་པ་རེད།   ཞི་བས་བཅིངས་འགྲོལ་ཐོབ་རྗེས།   བོད་རང་སྐྱོང་ལྗོངས་སུ་ཀྲུང་དབྱང་སྲིད་གཞུང་གིས་འཛུགས་སྐྲུན་རྒྱ་ཆེན་པོ་ཞིག་གནང་བ་སྟེ། ས་བབ་སྨི་༣༠༠༠ཡན་ཆད་ཀྱི་རི་མཐོ་གཡང་གཟར་གྱི་ཁྲོད་དུ་སི་ཁྲོན་དང་མཚོ་སྔོན་གཉིས་ནས་ལྷ་སར་བགྲོད་པའི་གཞུང་ལམ་སྐྲུན་པ་དང་།   དེའི་རྗེས་སུ་ཡང་མུ་མཐུད་དུ་མ་དངུལ་བཏང་ནས་ཞིན་བོད་གཞུང་ལམ།ཡུན་བོད་གཞུང་ལམ།   ཀྲུང་ནེ་གཞུང་ལམ་བཅས་གཞུང་ལམ་གཙོ་བོ་དག་སྐྲུན་པ་རེད།   མིག་སྔར།   ལྗོངས་ཡོངས་སུ་གཞུང་ལམ་གཙོ་བོ་༡༥དང་། གཞུང་ལམ་ཕལ་བ་༣༧༥ཡོད་པ་རེད།