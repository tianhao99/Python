༄༅།།“ལོ་ལྔ་ཚན་བཅུ་གཅིག་པའི་”རིང་ལྷ་སས་ཚན་རྩལ་ལས་དོན་ཁྲོད་སྒོར་ཁྲི༣༩༨༡ཙམ་བཏང་བ།
ཉེ་ཆར། གསར་འགོད་པས་ལྷ་ས་གྲོང་ཁྱེར་ཚན་རྩལ་ཅུས་ནས་ཤེས་རྟོགས་བྱུང་བ་ལྟར་ན། “ལོ་ལྔ་ཚན་བཅུ་གཅིག་པའི་”རིང་ལྷ་ས་གྲོང་ཁྱེར་གྱིས་ཚན་རྩལ་ལས་དོན་གྱི་གཙོ་གནད་དེ་ཞིང་ཕྱུགས་རྒྱུད་བཟང་གསོ་ཚགས་དང་ཐུན་མིན་ཐོན་རྫས་ལས་སྣོན་བྱེད་པ་སོགས་ཀྱི་ཐད་བཞག་ནས། དེ་དག་ཞིབ་འཇུག་གསར་སྤེལ་དང་། དཔེ་སྟོན། ཁྱབ་གདལ་གཏོང་བ་སོགས་ཀྱི་ལས་དོན་སྤེལ་བ་དེས། ལྷ་ས་གྲོང་ཁྱེར་གྱི་དཔལ་འབྱོར་རྒྱུད་མཐུད་སྐྱོན་བྲལ་ངང་འཕེལ་རྒྱས་འགྲོ་བར་ནུས་པ་ཐོན་ཐུབ་པ་བྱུང་ཡོད།
       ལྷ་ས་གྲོང་ཁྱེར་གྱི་ཐོན་ཁུངས་ཀྱི་དགེ་མཚན་དེ་དཔལ་འབྱོར་གྱི་དགེ་མཚན་ཕྱོགས་སུ་འགྱུར་བར་སྐུལ་སྤེལ་གཏོང་ཆེད། ལྷ་ས་གྲོང་ཁྱེར་ཚན་རྩལ་སྡེ་ཚན་གྱིས་ཁེ་ལས་དང་ཚན་རྩལ་ལས་ཁུངས་ལ་རྒྱབ་སྐྱོར་ཤུགས་ཆེན་བྱས་ནས་ཐུན་མིན་ཞིང་ལས་ཐོན་ཁུངས་ལ་ལས་སྣོན་ཞིབ་ཚགས་དང་གསར་སྤེལ་ཞིབ་འཇུག་བྱས་ཏེ། ཚན་རྩན་གྱིས་ཐུན་མིན་ཐོན་ལས་འཕེལ་རྒྱས་འགྲོ་བར་འདེགས་སྐྱོར་བྱེད་པའི་ནུས་པ་རྒྱུན་ཆད་མེད་པར་མཐོ་རུ་ཕྱིན་ཡོད།
      སྡོམ་རྩིས་བྱས་པར་གཞིགས་ན།“ལོ་ལྔ་ཚན་བཅུ་གཅིག་པའི་”རིང་། ལྷ་ས་གྲོང་ཁྱེར་གྱིས་ཁྱོན་སྡོམ་ཞིབ་འཇུག་གསར་སྤེལ་དང་དཔེ་སྟོན། ཁྱབ་གདལ་གཏོང་བའི་ཚན་རྩལ་རྣམ་གྲངས༧༨ལག་བསྟར་བྱས་པར། མ་དངུལ་སྒོར་ཁྲི༣༩༨༡ཙམ་བཏང་བ་རེད།