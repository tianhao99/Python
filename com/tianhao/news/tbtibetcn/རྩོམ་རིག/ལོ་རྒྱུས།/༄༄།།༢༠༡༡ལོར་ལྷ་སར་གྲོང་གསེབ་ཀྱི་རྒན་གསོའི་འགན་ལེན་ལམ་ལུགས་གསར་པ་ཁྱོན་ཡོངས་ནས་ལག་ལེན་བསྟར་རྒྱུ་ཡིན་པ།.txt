༄༄།།༢༠༡༡ལོར་ལྷ་སར་གྲོང་གསེབ་ཀྱི་རྒན་གསོའི་འགན་ལེན་ལམ་ལུགས་གསར་པ་ཁྱོན་ཡོངས་ནས་ལག་ལེན་བསྟར་རྒྱུ་ཡིན་པ།
གསར་འགོད་པས་སྤྱི་ཚེས༩ཉིན་སྐོང་ཚོགས་བྱས་པའི་ལྷ་ས་གྲོང་ཁྱེར་མི་ཤུགས་ཐོན་ཁུངས་དང་སྤྱི་ཚོགས་འགན་སྲུང་ལས་དོན་གྲོས་ཚོགས་ཐོག་ནས་ཤེས་རྟོགས་བྱུང་གསལ། ད་ལོར་ལྷ་ས་གྲོང་ཁྱེར་གྱིས་རྫོང་གསུམ་གྱི་གྲོང་གསེབ་ཀྱི་སྤྱི་ཚོགས་འགན་ལེན་ལམ་ལུགས་གསར་པའི་ཚོད་ལྟའི་ལས་དོན་སྤེལ་རྒྱུ་ཡིན་པ་རེད།
      ལྷ་ས་གྲོང་ཁྱེར་མི་ཤུགས་ཐོན་ཁུངས་དང་སྤྱི་ཚོགས་འགན་སྲུང་ཅུས་ཀྱི་ཅུས་ཀྲང་ཞུས་ཧའེ་ཡོན་གྱིས་ཚོགས་འདུའི་ཐོག   ད་ལོར། ཁྲེན་ཀོན་ཆུས་ཀྱི་གྲོང་གསེབ་ཀྱི་རྒན་གསོའི་འགན་ལེན་ཚོད་ལྟའི་ལས་དོན་ཁྲོད་བསགས་པའི་རྒྱལ་ཁའི་ཉམས་མྱོང་ལ་གཞིགས་ནས། གྲོང་ཁྱེར་ཡོངས་ཀྱི་གྲོང་གསེབ་ཀྱི་རྒན་གསོའི་འགན་ལེན་ལས་དོན་གྱི་གོམ་སྟབས་ཇེ་མགྱོགས་སུ་གཏོང་རྒྱུ་ཡིན་ལ། ད་ལོའི་ལོ་འགོར། སྟོད་ལུང་བདེ་ཆེན་རྫོང་དུ་ཚོད་ལྟའི་ལས་དོན་སྤེལ་རྒྱུ་དང་། སྤྱི་ཟླ༡༠པར་རྫོང་གཉིས་སུ་ཚོད་ལྟའི་ལས་དོན་སྤེལ་རྒྱུ་ཡིན་ཞིང་། སྤྱི་ལོ༢༠༡༡ལོར་སླེབས་སྐབས། གྲོང་ཁྱེར་ཡོངས་སུ་གྲོང་གསེབ་ཀྱི་རྒན་གསོའི་འགན་ལེན་ལམ་ལུགས་གསར་པ་ཁྱོན་ཡོངས་ནས་ལག་ལེན་བསྟར་རྒྱུ་ཡིན། སྤྱི་ལོ༢༠༡༢ལོར་སླེབས་སྐབས། རྩ་བའི་ཆ་ནས་གྲོང་གསེབ་ཀྱི་སྤྱི་ཚོགས་རྒན་གསོའི་འགན་ལེན་ལམ་ལུགས་གསར་པའི་འོད་སྣང་ཁྱོན་ཡོངས་སུ་སྤྲོ་ཐུབ་པ་བྱ་རྒྱུ་ཡིན། ཞེས་བསྟན་གནང་བ་རེད།