བོད་ཀྱི་ཆུ་བོ་གྲགས་ཅན།
བོད་ཡུལ་ནི་རང་རྒྱལ་གྱི་ཆུ་མང་བའི་ས་ཁུལ་ཅིག་ཡིན་ལ། ཨེ་ཤ་ཡའི་གཙང་པོ་མང་པོའི་མགོ་ཁུངས་ཀྱང་འདི་ན་ཡོད། ༡ སེང་གེ་ཁ་འབབ།﹙狮泉河﹚  འདི་ལ་ལེགས་སྦྱར་སྐད་དུ་“སི་ཏ”ཟེར་ལ། བོད་ལྗོངས་མངའ་རིས་ཁུལ་དུ་ཡོད།ཆུ་བོ་འདི་ནི་གངས་ཏེ་སི་དང་མཚོ་མ་ཕམ་གཉིས་ཀྱི་བྱང་ནས་ཀ་ཤི་སྨར་དང་པ་ཀི་སི་ཐན་བརྒྱུད་དེ་ཧིན་རྡུ་རྒྱ་མཚོར་འབབ་ལ། སྤྱིའི་རིང་ཚད་ལ་སྤྱི་ལེ་༢༩༠༠ནས་༣༢༠༠ཙམ་ཡོད། བོད་ཡུལ་གྱི་བཞུར་རྒྱུན་གྱི་རིང་ཚད་ལ་སྤྱི་ལེ་༤༡༩ཡོད་ལ། རྒྱ་གར་དུ་སླེབས་པ་ན“རྒྱ་གར་ཆུ་བོ་﹙印度河Indus River﹚”རུ་འབོད།༢ ཡར་ཀླུང་གཙང་པོ།﹙雅鲁藏布江﹚      འདི་ནི་བོད་ལྗོངས་སུ་ཡོད་དེ། ཧི་མ་ལ་ཡའི་བྱང་རྒྱུད་འབྲོང་པ་རྫོང་ཁོངས་བྱེ་མ་གཡུང་དྲུང་ཞེས་པའི་གངས་རི་ལས་འབབ་ལ། རྒྱ་གར་བརྒྱུད་དེ་ཆུ་བོ་གངྒར་འདྲེས། སྤྱིའི་རིང་ཚད་ལ་སྤྱི་ལེ་༣༣༥༠ཡོད་ལ། བོད་ཡུལ་དུ་སྤྱི་ལེ་༢༠༩༡ཡོད། ལོ་རྒྱུས་ཡིག་ཚང་དུ་“ཡར་ཆབ་གཙང་པོ”ཞེས་འཁོད་ལ། ལེགས་རྩེའི་རྒྱུད་དུ་“རྟ་མཆོག་ཁ་འབབ”དང་ལྷོ་ཁུལ་དུ་“མྱང་ཆུ”། ལྷ་རྩེ་ནུབ་རྒྱུད་དུ་ཡང་བསྐྱར“རྟ་མཆོག་ཁ་འབབ”། ཆུ་ཤུལ་ཁུལ་ནས་བཟུང་“ཡར་ཀླུང་གཙང་པོ”རུ་འབོད། རྒྱ་གར་དུ་“པི་ལ་མ་ཕུ་ཐ་ཆུ་བོ﹙布拉马普得拉河Brahmaputra River﹚”ཟེར་ལ། འཛམ་གླིང་གི་ཆུ་ཆེན་ཨང་བཞི་པ་རེད།༣ རྒྱལ་མོ་རྔུལ་ཆུ།﹙怒江﹚འདི་ནི་ཉན་ཆེན་ཐང་ལྷའི་རི་རྒྱུད་ཀྱི་ལྷོ་ཕྱོགས་ནས་འབར་མ་རྒྱལ་ཁབ་བརྒྱུད་དེ་ཧིན་རྡུ་རྒྱ་མཚོར་འབབ་ཅིང་། སྤྱིའི་རིང་ཚད་ལ་སྤྱི་ལེ་༣༢༠༠དང་བོད་ཡུལ་གྱི་རིང་ཚད་ལ་སྤྱི་ལེ་༡༣༩༣ཡོད། བོད་ཡུལ་ལས་བརྒལ་ན་“སལ་ཝེན་གཙང་པོ﹙萨尔温江Salween River﹚”ཟེར་ལ། འཛམ་གླིང་གི་ཆུ་ཆེན་ཨང་བཅུ་དགུ་པ་རེད།