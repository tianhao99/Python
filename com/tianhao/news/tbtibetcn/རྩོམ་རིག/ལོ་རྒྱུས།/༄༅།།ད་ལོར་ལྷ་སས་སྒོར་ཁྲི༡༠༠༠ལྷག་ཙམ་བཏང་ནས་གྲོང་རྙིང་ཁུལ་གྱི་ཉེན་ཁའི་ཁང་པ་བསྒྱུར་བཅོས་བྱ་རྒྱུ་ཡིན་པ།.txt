༄༅།།ད་ལོར་ལྷ་སས་སྒོར་ཁྲི༡༠༠༠ལྷག་ཙམ་བཏང་ནས་གྲོང་རྙིང་ཁུལ་གྱི་ཉེན་ཁའི་ཁང་པ་བསྒྱུར་བཅོས་བྱ་རྒྱུ་ཡིན་པ།
སྤྱི་ལོ༡༩༧༩ལོ་ནས་བཟུང་། གྲོང་རྙིང་ཁུལ་གྱི་ཁང་པ་རྙིང་པ་དང་ཉེན་ཁའི་ཁང་པར་གཅིག་རྗེས་གཉིས་མཐུད་དུ་ཉམས་གསོ་དང་བསྒྱུར་བཅོས་བྱེད་འགོ་ཚུགས་ཡོད།སྤྱི་ཚེས༨ཉིན། གསར་འགོད་པས་ལྷ་ས་གྲོང་ཁྱེར་ཁྲེན་ཀོན་ཆུས་འཛུགས་སྐྲུན་ཁོར་ཡུག་སྲུང་སྐྱོབ་ཅུས་ནས་ཤེས་རྟོགས་བྱུང་གསལ། ད་ལོར་གྲོང་རྙིང་ཁུལ་གྱི་ཁང་རྙིང་དང་ཉེན་ཁའི་ཁང་པར་ཉམས་གསོ་དང་བསྒྱུར་བཅོས་བྱེད་པའི་ལས་དོན་གཅིག་རྗེས་གཉིས་མཐུད་ངང་སྤེལ་འགོ་ཚུགས་ཡོད། 
        ལྷ་ས་གྲོང་ཁྱེར་ཁྲེན་ཀོན་ཆུས་འཛུགས་སྐྲུན་ཁོར་ཡུག་སྲུང་སྐྱོབ་ཅུས་ཀྱི་ཅུས་ཀྲང་བློ་བཟང་སྙན་གྲགས་ཀྱིས“བརྟག་དཔྱད་བྱས་པ་ལས། ད་ལོར་བསྐྱར་བསྐྲུན་བྱེད་དགོས་པའམ་ཉེན་ཁ་འབྱུང་ཉེན་གྱི་རྒྱུ་རྐྱེན་གབ་ཡོད་པའི་ཁང་པ་གནས་ས༥ཡོད”ཅེས་དང་། ཁོང་གིས་ད་དུང་“ཁྲོམ་གཟིགས་སྒང་བཀྲ་ཁང་སྒོ་ར་ཆེན་མོ་ཕུད། ཤར་གསར་ཟུར་སྡེ་ཁུལ་དུ་ཉེན་ཡོད་ཁང་པ་གནས་ས༡དང་། གཅིག་གྱུར་འཛུགས་སྐྲུན་སྡེ་ཁུལ་དུ་ཉེན་ཡོད་ཁང་པ་གནས་ས༡   སྐྱེ་ཁམས་ལམ་འགྲམ་དུ་ཉེན་ཡོད་ཁང་པ་གནས་ས༢བཅས་ཡོད་པ་དེ་ཚོ་བསྐྱར་བསྐྲུན་བྱ་རྒྱུར་ཆོག་མཆན་ཐོབ་པ་མ་ཟད། བསྐྱར་བསྐྲུན་ལས་དོན་ཡང་གཅིག་རྗེས་གཉིས་མཐུད་ངང་སྤེལ་འགོ་ཚུགས་ཤིང་། ཁྱོན་མ་དངུལ་སྒོར་ཁྲི༡༠༠༠ལྷག་ཙམ་བཏང་ཡོད”ཅེས་གསུངས་པ་རེད།
         གཞན་ཡང་ཤེས་རྟོགས་བྱུང་བ་ལྟར་ན། བསྒྱུར་བཅོས་དང་ཉམས་གསོའི་ལས་དོན་ཚང་མ་སྤྱི་ཟླ༡༡པའི་གོང་ལ་ལེགས་གྲུབ་ཐུབ་འཆར་ཡོད་པ་རེད།