༄༅།།བོད་ལྗོངས་ཀྱི་གནམ་གཤིས་རྟོག་དཔྱོད་དེ་ཉིད་དེང་རབས་ཅན་གྱི་ཆུ་ཚད་ལ་བསླེབས་ཤིང་། བརྒྱ་ཆའི༨༢ཡི་མང་ཚོགས་ཀྱིས་དགའ་བསུ་ཐོབ་ཡོད།
གསར་འགོད་པས་ཉིན་འགའི་སྔོན་དུ་འཚོགས་པའི་རྒྱལ་ཡོངས་གནམ་གཤིས་རྟོག་དཔྱོད་སྡེ་ཚན་གྱི་བོད་ལྗོངས་ཀྱི་ལས་དོན་གྲོས་ཚོགས་ཐེངས་ལྔ་བའི་སྟེང་དུ་ཤེས་རྟོགས་བྱུང་ལྟར་ན།   ད་ལྟའི་བར་དུ། རང་རྒྱལ་གྱི་བོད་ལྗོངས་ས་ཁུལ་དུ་གནམ་གཤིས་སྔོན་དཔོག་དང་སྔོན་བརྡའི་ཐད་ཀྱི་མ་ལག་ཅུང་ཆ་ཚང་བ་ཞིག་བཙུགས་ཡོད་ཅིང་། གནམ་གཤིས་གནས་ཚུལ་ཁྱབ་གདལ་དུ་གཏོང་ཐུབ་ཚད་བརྒྱ་ཆའི་༧༨ཡིན་ཞིང་། བརྒྱ་ཆའི༨༢ཡི་མང་ཚོགས་ཀྱིས་དགའ་བསུ་ཐོབ་ཡོད་པ་རེད། 
     གཞི་གྲངས་ལས་གསལ་བ་ལྟར་ན། དེང་སྐབས་བོད་རང་སྐྱོང་ལྗོངས་ཀྱིས་གནམ་གཤིས་རྟོག་དཔྱོད་ཐད་ཀྱི་ལས་སྒོ་ཆ་ཚང་ཞིང་། དེང་རབས་ཅན་གྱི་ཆུ་ཚད་ཅུང་མཐོ་བའི་ལས་རེས་ལྟ་སོ་བྱེད་སའི་ས་ཚིགས་༣༩དང་། ལས་རེས་ལྟ་སོ་བྱེད་མཁན་མེད་པའི་རང་འགུལ་གནམ་གཤིས་རྟོག་དཔྱོད་ས་ཚིགས་༩༣ཡོད་པས། གནམ་གཤིས་སྔོན་བརྡ་དང་སྔོན་དཔོག་ཡང་དག་ཚུལ་ཇེ་ལེགས་སུ་འགྲོ་བཞིན་ཡོད།   དུས་མཚུངས་སུ་བོད་ལྗོངས་གནམ་གཤིས་རྟོག་དཔྱོད་སྡེ་ཚན་ལ་གནམ་གཤིས་སྔོན་བརྡ་དང་། གནམ་གཤིས་སྔོན་དཔོག གནམ་གཤིས་གནོད་པ། དེ་མིན་དྲ་ཆར་ཆེན་པོ་སོགས་གནོད་འབྱུང་སྔོན་བརྡ་གཏོང་བའི་གནམ་གཤིས་རྟོག་དཔྱོད་ཀྱི་ལས་སྒོ་གང་དགོས་ཐམས་ཅད་འཛོམས་ཡོད་ཁར། རོང་འབྲོག་ལས་དང་། འགྲིམ་འགྲུལ་སྐྱེལ་འདྲེན། སྐྱེས་ཁམས་ཁོར་ཡུག་སྲུང་སྐྱོབ།   རི་འཛེག  ཡུལ་སྐོར་སོགས་གནམ་གཤིས་ཐད་ཀྱི་ཞབས་འདེགས་འདོན་སྤྲོད་བྱེད་ཐུབ་པས། གནམ་གཤིས་གནས་ཚུལ་སྐོར་གྱི་བརྡ་འཕྲིན་ཁྱབ་གདལ་དུ་སོང་ཚད་བརྒྱ་ཆའི༧༨ཡིན་ཞིང་། བརྒྱ་ཆའི༨༢ཡི་མང་ཚོགས་ཀྱིས་དགའ་བསུ་ཐོབ་ཡོད་དོ། །