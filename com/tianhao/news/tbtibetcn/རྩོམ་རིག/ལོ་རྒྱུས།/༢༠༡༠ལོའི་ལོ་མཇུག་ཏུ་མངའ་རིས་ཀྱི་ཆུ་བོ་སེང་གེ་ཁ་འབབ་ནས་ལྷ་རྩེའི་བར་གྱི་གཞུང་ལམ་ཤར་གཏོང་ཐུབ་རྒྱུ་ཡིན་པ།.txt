༢༠༡༠ལོའི་ལོ་མཇུག་ཏུ་མངའ་རིས་ཀྱི་ཆུ་བོ་སེང་གེ་ཁ་འབབ་ནས་ལྷ་རྩེའི་བར་གྱི་གཞུང་ལམ་ཤར་གཏོང་ཐུབ་རྒྱུ་ཡིན་པ།
ཉིན་འགའི་སྔོན་དུ་གསར་འགོད་པས་ལྗོངས་ཡོངས་ཀྱི་ལས་གཞི་གཙོ་བོའི་གཞུང་སྒྲུབ་ཁང་ནས་ཤེས་གསལ་ལྟར་ན། བོད་རང་སྐྱོང་ལྗོངས་ཀྱི“ལོ་ལྔ་ཚན་བཅུ་གཅིག་པའི་”གཞུང་ལམ་འཛུགས་སྐྲུན་ལས་གཞི་གཙོ་བོ་སྟེ། རྒྱལ་ལམ༢༡༩﹙ཤིན་ཅང་ནས་བོད་ལྗོངས་བར་གྱི་གཞུང་ལམ﹚ཡི་ཆུ་བོ་སེང་གེ་ཁ་འབབ་ནས་རི་ཐོག  དགུན་ས་ནས་མོན་འཚེར། དགོས་སྐྱེས་ནས་བཟང་བཟང་དང་། བཟང་བཟང་ནས་ལྷ་རྩེའི་བར་གྱི་གཞུང་ལམ་བཟོ་བཅོས་ཀྱི་ལས་གཞིའི་ཁྲོད། སྐྱོ་སྡུག་གི་ཁོར་ཡུག་དང་འཁྱགས་ས་སོགས་ཨར་ལས་ལས་ཀའི་དཀའ་བའི་གནས་མཐའ་དག་ཁྱད་དུ་བསད་མཐར། ལས་ཀའི་འཕེལ་རིམ་བདེ་བླག་ཡིན་པ་རེད། འབྲེལ་ཡོད་འགན་ཁུར་བས་འདི་སྐད། ༢༠༡༠ལོའི་ལོ་མཇུག་ཏུ་མངའ་རིས་ས་ཁུལ་གྱི་སེང་གེ་ཁ་འབབ་ནས་ལྷ་རྩེའི་བར་གྱི་གཞུང་ལམ་ཡོངས་ཤར་གཏོང་བྱེད་ཐུབ་རྒྱུ་ཡིན་པ་མ་ཟད། ལྷ་ས་ནས་མངའ་རིས་བར་གྱི་གཞུང་ལམ་ཡོངས་རྒྱལ་ཁབ་ཀྱི་རིམ་པ་གཉིས་པ་དང་གསུམ་པའི་གཞུང་ལམ་གྱི་ཚད་གཞི་ལྟར་ལས་རྒྱུ་ཡིན་ཞེས་བཤད་པ་རེད།