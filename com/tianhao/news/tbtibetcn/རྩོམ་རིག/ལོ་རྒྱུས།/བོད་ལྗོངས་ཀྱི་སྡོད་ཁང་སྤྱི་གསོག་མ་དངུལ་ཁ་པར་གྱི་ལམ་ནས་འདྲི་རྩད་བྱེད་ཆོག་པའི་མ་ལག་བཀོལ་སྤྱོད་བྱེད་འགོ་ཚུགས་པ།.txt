བོད་ལྗོངས་ཀྱི་སྡོད་ཁང་སྤྱི་གསོག་མ་དངུལ་ཁ་པར་གྱི་ལམ་ནས་འདྲི་རྩད་བྱེད་ཆོག་པའི་མ་ལག་བཀོལ་སྤྱོད་བྱེད་འགོ་ཚུགས་པ།
ད་ལོའི་ཟླ་༩པའི་ནང་དུ།  ལྗོངས་ཡོངས་ཀྱི་སྡོད་ཁང་སྤྱི་གསོག་མ་དངུལ་དོ་དམ་བྱེད་པའི་ཆེད་སྤྱོད་དྲ་བའི་མ་ལག་དེ་ཚད་ལེན་ཚོད་ལྟ་བྱས་པ་བརྒྱུད་ནས་དངོས་སུ་ཤར་གཏོང་བཀོལ་སྤྱོད་བྱེད་འགོ་ཚུགས་ཡོད་པ་དང་།   དེའི་རྨང་གཞིའི་སྟེང་དུ་སྡོད་ཁང་སྤྱི་གསོག་མ་དངུལ་དེ་ཁ་པར་ལ་བརྟེན་ནས་འདྲི་རྩད་བྱས་ཆོག་པའི་མ་ལག་དེའང་ཉེ་ལམ་ཚད་ལེན་ཚོད་ལྟ་བྱས་པ་བརྒྱུད་ཁྱོན་ཡོངས་ནས་བཀོལ་སྤྱོད་བྱེད་འགོ་ཚུགས་ཡོད།   སྡོད་ཁང་སྤྱི་གསོག་དངུལ་དེ་ཁ་པར་ལ་བརྟེན་ནས་འདྲི་རྩད་བྱས་ཆོག་པའི་མ་ལག་གི་ཞབས་ཞུའི་ཁྱབ་ཁོངས་དེ་ལྗོངས་ཡོངས་སུ་ཁྱབ་ཡོད་པ་དང་།   བེད་སྤྱོད་པས་འདྲི་རྩད་སྐུད་ལམ་དང་།  མི་སྒེར་གྱི་ཐོབ་ཐང་ལག་ཁྱེར་ཨང་གྲངས།  གསང་གྲངས（ཐོག་མའི་སྐབས་ཀྱི་གསང་གྲངས་ནི000000ཡིན）བཅས་ལ་བརྟེན་ནས་མི་སྒེར་གྱི་སྡོད་ཁང་སྤྱི་གསོག་དངུལ་གྱི་རྩིས་ཐོའི་ལྷག་དངུལ་དང་།    སྐྱི་བུན་ལྷག་དངུལ་མཐའ་དག་མ་ལུས་པར་འདྲི་རྩད་བྱེད་ཆོག  སྡོད་ཁང་སྤྱི་གསོག་མ་དངུལ་འདྲི་རྩད་བྱེད་པའི་སྐུད་ལམ་གྱི་ཁ་པར་ཨང་གྲངས་ནི།  0891-6829730、0891-6829731、0891-6829732、0891-6829733བཅས་ཡིན་ནོ།།