མཚོ་སྔོན་ཡུལ་ཤུལ་གནམ་གྲུ་ཐང་ལེགས་གྲུབ་བྱུང་བ་དང་གནམ་གྲུ་གཏོང་མགོ་བརྩམས་པ།
ཡུལ་ཤུལ་དཔལ་ཐང་གནམ་གྲུ་ཐང་ལེགས་འགྲུབ་བྱུང་སྟེ་གནམ་གྲུ་ཐོག་མ་གཏོང་མགོ་རྩོམ་པའི་མཛད་སྒོ།
      ཡུལ་ཤུལ་བོད་རིགས་རང་སྐྱོང་ཁུལ་གྱི་རིགས་སོ་སོའི་མང་ཚོགས་འབུམ་གསུམ་གྱི་དགུང་ལ་འཕུར་བའི་མོས་འདུན་ཁྱེར་བའི“དངུལ་བྱ”དེ་ཟླ༨པའི་ཚེས༡ཉིན་གྱི་སྔ་དྲོའི་དུས་ཚོད་བརྒྱད་དང་སྐར་མ་ཉི་ཤུའི་སྟེང་ཟི་ལིང་ཚོ་ཅཱ་པུའུ་གནམ་གྲུ་ཐང་ནས་ནམ་འཕང་བསྟད་དེ། དུས་ཚོད་སྐར་མ་དོན་ལྔའི་རིང་ལ་འཕུར་སྐྱོད་བྱས་པ་བརྒྱུད། ཡུལ་ལྗོངས་ལྟ་ན་སྡུག་པའི་ཡུལ་ཤུལ་དཔལ་ཐང་གནམ་གྲུ་ཐང་དུ་དལ་གྱིས་བབས། དུས་དེ་ནས་བཟུང་གཙང་གསུམ་འབྱུང་ཡུལ་ནས་འཛམ་གླིང་ཕྱོགས་སུ་བགྲོད་སའི་བར་སྣང་གི་ཟམ་པ་ཞིག་བསྐྲུན་པ་དང་། གངས་ལྗོངས་ཡུལ་ནས་མེས་རྒྱལ་གྱི་ས་གནས་ཁག་ལ་བགྲོད་སའི་མཁའ་ལམ་ཞིག་བཏོད། གནམ་གྲུ་ཐང་ལེགས་འགྲུབ་བྱུང་བ་དང་གནམ་གྲུ་གཏོང་མགོ་རྩོམ་པའི་མཛད་སྒོ་རྒྱ་ཆེན་པོའི་སྟེང་། གཟབ་འཆོར་སྤྲོས་པའི་བོད་རིགས་མང་ཚོགས་བརྒྱ་ཕྲག་འགས་སྐྱིད་པའི་གླུ་བླངས་ཤིང་དགའ་བའི་བྲོ་འཁྲབ་ཏེ། མཉམ་དུ་བརྗེད་དཀའ་བའི་དགའ་སྟོན་དེ་ལ་རོལ།      ཞིང་ཆེན་ཏང་ཨུའི་ཧྲུའུ་ཅི། ཞིང་ཆེན་དམངས་འཐུས་ཚོགས་ཆེན་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རིན་ཆང་བེ་དང་། ཞིང་ཆེན་ཏང་ཨུའི་ཧྲུའུ་ཅི་གཞོན་པ། ཧྲིན་ཀྲང་སུང་ཞིག་ཡན། ཞིང་ཆེན་སྲིད་གྲོས་ཀྱི་ཀྲུའུ་ཞི་པདྨ། ཞིང་ཆེན་ཏང་ཨུའི་རྒྱུན་ལས་ཨུ་ཡོན། ཞིང་ཆེན་ཏང་ཨུའི་དྲུང་ཡིག་ཆེན་མོ་ཧྲིན་ཧི། ཞིང་ཆེན་ཏང་ཨུའི་རྒྱུན་ལས་ཨུ་ཡོན། ཧྲིན་ཀྲང་གཞོན་པ་ཞུའུ་ཧྥུ་ཧྲོན། ཞིང་ཆེན་དམངས་འཐུས་ཚོགས་ཆེན་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རིན་གཞོན་མཱ་ཧྥུ་ཧེ། དམངས་སྤྱོད་མཁའ་འགྲུལ་ནུབ་བྱང་ས་ཁུལ་དོ་དམ་ཅུའུ་ཡི་ཅུའུ་ཀྲང་ལིག་ཞོ་སུང་། ནུབ་རྒྱུད་གནམ་གྲུ་ཐང་སྡེ་ཚོགས་ཀུང་ཟིའི་ཏུང་ཧྲི་ཀྲང་ཧི་ཞི་ཁོས། ཀྲུང་གོ་ཤར་ཕྱོགས་མཁའ་འགྲུལ་ཀུང་ཟིའི་ཏང་ཙུའུ་ཧྲུའུ་ཅི་གཞོན་པ། མ་རྐང་ཀུང་ཟིའི་སྤྱི་ཁྱབ་ཅིན་ལིས་མཱ་ཞུའུ་ལུང་། ཡུལ་ཤུལ་བོད་རིགས་རང་སྐྱོང་ཁུལ་གྱི་ཏང་ཨུའི་ཧྲུའུ་ཅི་ཅཱ་དབྱིན་ཀྲུང་། ནུབ་རྒྱུད་གནམ་གྲུ་ཐང་སྡེ་ཚོགས་མཚོ་སྔོན་གནམ་གྲུ་ཐང་ཚད་ཡོད་ཀུང་ཟིའི་སྤྱི་ཁྱབ་ཅིན་ལིས་ཁྲིན་ཀྲུའུ་ཙའོ་སོགས་གནམ་གྲུ་ཐང་ལེགས་འགྲུབ་བྱུང་བ་དང་གནམ་གྲུ་གཏོང་མགོ་རྩོམ་པའི་མཛད་སྒོར་ཞུགས་པ་མ་ཟད་དར་ཚོན་བཅད།       ཞུའུ་ཧྥུ་ཧྲོང་གིས་མཛད་སྒོར་མགོ་འཛིན་བྱས་པ་དང་། ཆང་བེ་ཡིས་མཛད་སྒོའི་སྟེང་ཡུས་ཧྲུའུ་དཔལ་ཐང་གནམ་གྲུ་ཐང་དུ་གནམ་གྲུ་གཏོང་མགོ་བརྩམས་པ་ཁྱབ་སྒྲོག་བྱས། སུང་ཞིག་ཡན་གྱིས་གནམ་གྲུ་གཏོང་མགོ་རྩོམ་པའི་མཛད་སྒོའི་སྟེང་གཏམ་བཤད།