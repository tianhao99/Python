བོད་ལྗོངས་ཀྱིས་ཚན་རྩལ་འདུ་འགོད་སྣ་ལྔ་སྤེལ་ནས་རོང་འབྲོག་ལས་རིགས་གོང་དུ་སྤེལ་མཞིན་ཡོད།
གསར་འགོད་པས་བོད་རང་སྐྱོང་ལྗོངས་ཞིང་འབྲོག་ཐིང་ནས་ཤེས་གསལ་ལྟར་ན། “ལོ་ལྔ་ཚན་བཅུ་གཅིག་པའི་”སྐབས་སུ། བོད་ལྗོངས་ཀྱིས་འབྲུ་སྣུམ་རྐྱང་བ་ཐོན་སྐྱེད་བྱེད་པའི་ཚན་རྩལ་ཇེ་ལེགས་སུ་གཏོང་བ་དང་། འདེབས་གསོའི་ལས་རིགས་ཀྱི་སྤུས་ལེགས་ས་བོན་ཁྱབ་གདལ་དུ་གཏོང་བའི་ཚན་རྩལ།  རོང་འབྲོག་ལས་རིགས་ཀྱི་ཐོན་རྫས་ལ་གནོད་སྐྱོན་མི་ཞུགས་པའི་ལག་རྩལ། སྲོག་ཆགས་ཀྱི་རིམས་ནད་ཆེན་པོ་འགོག་བཅོས་བྱེད་པའི་ཚན་རྩལ།  དུད་ཁྱིམ་དུ་སྤྱོད་པའི་ཚན་རྩལ་སོགས་ཚན་རིག་ལག་རྩལ་གྱི་རྣམ་གཞག་ལྔ་ཞེས་པ་རྒྱ་ཆེར་སྤེལ་ནས་རོང་འབྲོག་ལས་རིགས་གོང་དུ་འཕེལ་བའི་མྱུར་ཚད་དང་སྤུས་ཀ་ཇེ་ལེགས་སུ་གཏོང་རྒྱུ་རེད།