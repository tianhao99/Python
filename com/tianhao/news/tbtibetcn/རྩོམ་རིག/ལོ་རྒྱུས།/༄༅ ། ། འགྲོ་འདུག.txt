༄༅ ། ། འགྲོ་འདུག
བོད་ལྗོངས་ནི་ས་ཁ་མཐོ་ཞིང་རི་བོ་མང་ལ་ཆུ་རྒྱུན་བཟང་པའི་ཁར། བཅིངས་འགྲོལ་མ་བཏང་གོང་འགྲིམ་འགྲུལ་གྱི་ཆ་རྐྱེན་ཤིན་ཏུ་རྗེས་ལུས་ཡིན་སྟབས་དཔལ་འབྱོར་དང་ལག་རྩལ་དར་པོ་མེད་པའི་གནས་ཚུལ་ལྷགས་ཤིང་། ས་གནས་མང་ཆེ་བར་འགྲིམ་འགྲུལ་རྟ་དྲེལ་དང་མཛོ་གཡག་ཁོ་ནར་བརྟེན་དགོས་ཤིང་། རྟ་བོང་དྲེལ་ལ སོགས་པར་བཞོན་ནས་འགྲུལ་རྒྱག་པ་ཡིན་ཡང་དབུལ་བོ་ཉམ་ཐག་ཞིག་ཡིན་ཕྱིན་རྐང་གཉིས་གྲོ་མར་ཁོ་ནའི་འགྲོས་ལ་བརྟེན་དགོས།
 
 
                                          འབྱོར་ལྡན་པའི་རིགས་ཕྱོགས་ལ་འགྲོ་དུས་རྟ་དྲེལ་བཞོན་པ་དང་རིམ་པ་མཐོ་གྲས་ཀྱི་དཔོན་རིགས་ནི་ཕེབས་བྱམས་སུ་སྡོད་པ་ཡིན།
 
                 
                      གཙང་པོར་ཀོ་གྲུ་དང་། ཆུ་བོ་ཆུང་གྲས་ལ་ཤིང་ཟམ་མམ་སྦ་ཟམ། འབྲེང་སོགས་ལ་བརྟེན་པ་ལས་དེ་བྱིངས་ཆུ་ཕྲན་ཁག་ཚང་མ་བརྒལ་འགྲོ་དགོས་པ་ཡིན།
 
 བཅིངས་འགྲོལ་བཏང་རྗེས་རྒྱ་ཆེའི་ངལ་རྩོལ་མི་དམངས་ཆབ་སྲིད་ཐད་ཡར་ལངས་ཐུབ་པའི་དབང་གིས་དབལ་འབྱོར་འཕེལ་རྒྱས་སོང་བ་དང་འཚོ་བ་རྒྱུན་ཆད་མེད་པར་ལེགས་བཅོས་འགྲོ་བ། འགྲོ་སྡོད་སྤྱོད་གསུམ་བཅས་ཀྱི་ཐད་འགྱུར་ལྡོག་མི་ཆུང་བ་སོང་ཡོད། ལྷག་པར་དུ་འགྲིམ་འགྲུལ་ཐད་ལ་ལེགས་བཅོས་ཤིན་ཏུ་ཆེན་པོ་བྱུང་སྟབས་དེང་སང་ངོ་བོའི་ཐོག་ནས་འགྱུར་ལྡོག་འགྲོ་བཞིན་པ་ནི་མཐའ་ཁུལ་ཕུད་པའི་དེ་བྱིངས་ས་གནས་ཚང་མར་རླངས་འཁོར་དང་། འདྲུད་འཐེན་འཁོར་ལོ། རྐང་འཁོར། སྦག་སྦག་ལ་སོགས་པའི་དེང་རབས་ཀྱི་འགྲིམ་འགྲུལ་ཡོ་བྱད་སྤྱོད་ཀྱི་ཡོད།