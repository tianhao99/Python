༄༅།།ཀྲུང་བལ་གཞུང་ལམ་གྱི་ཀྲུང་གོའི་མངའ་ཁོངས་ཀྱི་གཞུང་ལམ་དེ་སྣུམ་ནག་གཞུང་ལམ་དུ་བསྒྱུར་རྒྱུ་ཡིན་པ།
ཟླ༤པའི་ཚེས༧ཉིན།སྒྱུར་བཀོད་བྱས་ཟིན་མ་ཐག་པའི་ཀྲུང་བལ་གཞུང་ལམ་གྱི་ཁམས་བཟང་ཟམ་པའི་སྟེང་རླངས་འཁོར་ཤར་གཏོང་བྱེད་བཞིན་པ།
       མིག་སྔར།རྒྱལ་ཁབ་ཀྱིས་མ་རྩ་སྒོར་དུང་ཕྱུར༨ཙམ་བཏང་ནས་ཀྲུང་བལ་གཞུང་ལམ་གྱི་དིང་རི་སྒང་དཀར་ནས་འགྲམ་བར་གྱི་ལམ་ཐག་ལེགས་བཅོས་དང་སྒྱུར་བཀོད་བྱེད་པའི་ལས་གྲ་ཚ་ཚ་འུར་འུར་ངང་སྤེལ་བཞིན་པའི་སྒང་ཡིན་པ་དང་།༢༠༠༩ལོའི་ཟླ༩པའི་ནང་རྩ་བའི་ཆ་ནས་ལས་གྲ་ལེགས་གྲུབ་ཟིན་རྒྱུ་ཡིན་པ་དང་།སྐབས་དེ་དུས་ཀྲུང་བལ་གཞུང་ལམ་གྱི་ཀྲུང་གོའི་མངའ་ཁོངས་ཀྱི་གཞུང་ལམ་དེ་ཁྱོན་ཡོངས་ནས་སྣུམ་ནག་གཞུང་ལམ་དུ་བསྒྱུར་རྒྱུ་རེད།
      ཀྲུང་བལ་གཞུང་ལམ་གྱི་ལམ་སྣེ་འཛུགས་ས་ལྷ་ས་དང་།ལམ་མཇུག་སྒྲིལ་ས་དེ་བལ་པོའི་རྒྱལ་ས་ཀ་ཏ་མན་རྡུར་ཡིན་ཞིང་།ལམ་ཚད་ཡོངས་ལ་སྤྱི་ལེ༩༠༠ཙམ་ཡོད་པ་དེའི་ནང་།ཀྲུང་གོའི་མངའ་ཁོངས་ཀྱི་ལམ་ཚད་དེར་སྤྱི་ལེ༨༠༠ཙམ་ཡོད་པ་རེད།ཀྲུང་བལ་གཞུང་ལམ་དེ་སྤྱི་ལོ༡༩༥༨ལོར་སྐྲུན་ཞིང་།སྤྱི་ལོ༡༩༦༥ལོར་འཛུགས་སྐྲུན་ལེགས་གྲུབ་ཟིན་ནས་རླངས་འཁོར་ཤར་གཏོང་བྱུང་ཡོད་པ་རེད།
 
ཟླ༤ཚེས༦ཉིན།ཀྲུང་བལ་གཞུང་ལམ་གྱི་འགྲམ་ནས་མཛའ་བཤེས་ཟམ་པའི་བར་གྱི་གཞུང་ལམ་འཛུགས་སྐྲུན་གྱི་འགན་ཁུར་ཡོད་པའི་དྲག་ཆས་ཉེན་རྟོགས་འགྲིམ་འགྲུལ་རུ་ཁག་གཉིས་པའི་རྣམ་གྲངས་པུའུའི་འཐབ་འཛིང་པས་གཞུང་ལམ་གྱི་ཞེང་ཁ་རྒྱ་སྐྱེད་གཏོང་བཞིན་པ།
 
ཟླ༤ཚེས༧ཉིན།ལམ་བཟོ་པ་རྣམས་ཀྱིས་ལྕགས་རྩིབས་བེད་སྤྱད་ནས་ལམ་ཁ་ཇེ་བརྟན་དུ་གཏོང་བཞིན་པ།