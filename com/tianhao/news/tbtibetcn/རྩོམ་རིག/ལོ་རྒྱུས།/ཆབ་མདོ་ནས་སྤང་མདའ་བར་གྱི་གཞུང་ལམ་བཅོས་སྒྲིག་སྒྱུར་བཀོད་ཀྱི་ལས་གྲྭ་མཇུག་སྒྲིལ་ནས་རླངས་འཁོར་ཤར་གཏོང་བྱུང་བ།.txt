ཆབ་མདོ་ནས་སྤང་མདའ་བར་གྱི་གཞུང་ལམ་བཅོས་སྒྲིག་སྒྱུར་བཀོད་ཀྱི་ལས་གྲྭ་མཇུག་སྒྲིལ་ནས་རླངས་འཁོར་ཤར་གཏོང་བྱུང་བ།
ཟླ་༡༠ཚེས་༢༢ཉིན་གྱི་སྔ་དྲོར་རང་སྐྱོང་ལྗོངས་ཏང་ཨུད་ཀྱི་ཧྲུའུ་ཅི་དང་བོད་དམགས་ཁུལ་ཁང་ཏང་ཨུད་ཀྱི་ཧྲུའུ་ཅི་དང་པོ་ཀྲང་ཆིང་ལིས་རང་སྐྱོང་ལྗོངས་ཀྱི་འཐུས་མི་ཚོགས་པའི་སྣེ་ཁྲིད་ནས་ཆབ་མདོར་ཕེབས་པ་དང་འབྲེལ་ཆབ་མདོར་བཅིངས་འགྲོལ་བཏང་ནས་ལོ་༦༠འཁོར་བར་རྟེན་འབྲེལ་ཞུ་བའི་བྱེད་སྒོར་ཞུགས་པ་རེད།
     གནམ་གྲུ་གཅིག་ནང་ཕེབས་འབྱོར་བྱུང་བའི་གྲས་སུ་ད་དུང་ཀྲུང་དབྱང་འཐབ་ཕྱོགས་གཅིག་གྱུར་པུའི་རྒྱུན་ལས་པུའུ་ཀྲང་གཞོན་པ་ཀྲུང་དབྱང་པུའུ་ཨུད་གསུམ་གྱི་འཐུས་མི་ཚོགས་པའི་ཚོགས་གཙོ་ཀྲུའུ་ཝུའེ་ཆུ་དང་། རང་སྐྱོང་ལྗོངས་ཏང་ཨུད་ཀྱི་ཧྲུའུ་ཅི་གཞོན་པ་དང་། རང་སྐྱོང་ལྗོངས་མི་དམངས་འཐུས་ཚོགས་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རེན། རང་སྐྱོང་ལྗོངས་འཐུས་མི་ཚོགས་པའི་ཚོགས་གཙོ་གཞོན་པ་བཅས་ཡིན་པའི་བྱམས་པ་ཕུན་ཚོགས། རང་སྐྱོང་ལྗོངས་ཏང་ཨུད་ཀྱི་ཧྲུའུ་ཅི་གཞོན་པ་དང་། རང་སྐྱོང་ལྗོང་ཀྱི་རྒྱུན་ལས་ཀྲུའུ་ཞི་གཞོན་པ། རང་སྐྱོང་ལྗོངས་འཐུས་མི་ཚོགས་པའི་ཚོགས་གཙོ་གཞོམ་པ་བཅས་ཡིན་པའི་ཧའོ་ཕུང་། བོད་དམག་ཁུལ་ཁང་གི་ཆབ་སྲིད་ཨུ་ཡོན་རང་སྐྱོང་ལྗོངས་འཐུས་མི་ཚོགས་པའི་ཚོགས་གཙོ་གཞོན་པ་ལང་ཡིའུ་ལེའང་། རང་སྐྱོང་ལྗོངས་ཏང་ཨུད་ཀྱི་རྒྱུན་ཨུ་དང་། རང་སྐྱོང་ལྗོངས་སྲིད་གྲོས་ཀྱི་ཏང་ཙུའུ་ཡི་ཧྲུའུ་ཅི་ཀྲུའུ་ཞི་གཞོན་པ། རང་སྐྱོང་ལྗོངས་འཐུས་མི་ཚོགས་པའི་ཚོགས་གཙོ་གཞོན་པ་བཅས་ཡིན་པའི་པ་སངས་དོན་གྲུབ། རང་སྐྱོང་ལྗོངས་ཏང་ཨུད་ཀྱི་རྒྱུན་ཨུ་དང་། དྲུང་ཆེ། རང་སྐྱོང་ལྗོངས་འཐུས་མི་ཚོགས་པའི་ཚོགས་གཙོ་གཞོན་པ་བཅས་ཡིན་པའི་མགོན་པོ་བཀྲ་ཤིས་སོགས་ཡོད་པ་རེད། འཐུས་མི་ཚོགས་པ་དང་བཅས་པ་སྤང་མདའ་གནམ་གྲུ་ཐང་དང་ཆབ་མདོ་ས་ཁུལ་དུ་འབྱོར་སྐབས་ས་གནས་དེ་གའི་ལས་བྱེད་པ་དང་མང་ཚོགས་ཚོའི་སྤྲོ་སེམས་འཁོལ་བའི་དགའ་བསུ་ཐོབ་པ་རེད།     ཆབ་མདོ་ས་ཁུལ་དུ་ཕེབས་འབྱོར་ཟིན་རྗེས་འཐུས་མི་ཚོགས་པས་ད་དུང་བྲག་གཡབ་རྫོང་དཀྱིལ་ཐང་གྲོང་རྡལ་གཉན་ལའི་ཕུག་ལམ་གྱི་མདུན་དུ་རྒྱལ་ལམ་༢༡༤ཡི་ཆབ་མདོ་ནས་སྤང་མདའ་གནམ་གྲུ་ཐང་བར་གྱི་གཞུང་ལམ་བཅོས་སྒྲིག་སྒྱུར་བཀོད་ཀྱི་ལས་གྲྭ་མཇུག་འགྲིལ་ནས་རླངས་འཁོར་ཤར་གཏོང་ཐུབ་པའི་མཛད་སྒོར་ཞུགས་ཤིང་། ཀྲང་ཆིང་ལི་དང་། ཀྲུའུ་ཝུའེ་ཆུ། བྱམས་པ་ཕུན་ཚོག། ཧའོ་ཕུང་། ལང་ཡིའུ་ལེའང་། པ་སངས་དོན་གྲུབ་བཅས་ཀྱིས་ལས་གྲྭ་ལས་མཇུག་འགྲིལ་ནས་རླངས་འཁོར་ཤར་གཏོང་ཐུབ་པའི་དར་ཚོན་བྲེགས་གནང་བ་དང་མགོན་པོ་བཀྲ་ཤིས་ཕེབས་ཡོད་པ་རེད།
རྒྱལ་ལམ་༢༡༤ཡི་ཆབ་མདོ་ནས་སྤང་མདའ་གནམ་གྲུ་ཐང་བར་གྱི་གཞུང་ལམ་བཅོས་སྒྲིག་སྒྱུར་བཀོད་ཀྱི་ལས་གྲྭ་ནི་རང་ལྗོངས་ཀྱི“ལོ་ལྔ་ཚན་བཅུ་གཅིག་པའི”གཞུང་ལམ་འཛུགས་སྐྲུན་རྣམ་གྲངས་གལ་ཆེ་ཤོས་ཀྱི་གྲས་ཤིག་ཡིན་ལ་ཆབ་མདོར་བཅིངས་འགྲོལ་བཏང་ནས་ལོ་༦༠འཁོར་བར་དྲན་གསོ་ཞུ་བའི་མཚོན་རྟགས་རང་བཞིན་གྱི་ལས་གྲྭ་ཞིག་ཀྱང་ཡིན། ལས་གྲྭ་དེ་༢༠༠༩ལོའི་ཟླ་༦པར་ལས་འགོ་བཙུགས་ནས་འཛུགས་སྐྲུན་བྱས་པ་དང་གཞུང་ལམ་གྱི་ལམ་ཚད་ཧྲིལ་པོར་སྤྱི་ལེ་༡༢༣ཡོད་པ་དང་རིམ་པ་གསུམ་པའི་གཞུང་ལམ་གྱི་ཚད་གཞི་གཞིར་བཟུང་འཆར་འགོད་བྱས་ནས་མ་དངུལ་སྒོར་དུང་ཕྱུར་༨.༣བཏང་ཡོད་པ་རེད།