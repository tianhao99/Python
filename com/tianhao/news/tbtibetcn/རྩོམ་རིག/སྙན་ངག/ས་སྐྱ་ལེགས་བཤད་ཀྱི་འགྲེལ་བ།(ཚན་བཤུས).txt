ས་སྐྱ་ལེགས་བཤད་ཀྱི་འགྲེལ་བ།(ཚན་བཤུས)
ཤེས་རབ་མེད་པའི་བླུན་པོ་རྣམས།།
མང་ཡང་དགྲ་ཡི་དབང་དུ་འགྲོ།།
གླང་ཆེན་སྟོབས་ལྡན་ཁྱུར་ལོངས་པ།།
རི་བོང་བློ་ལྡན་གཅིག་གིས་བཏུལ།།
ཞེས་གསུངས་པ་ནི། ཤེས་རབ་ཀྱི་རྩལ་དང་མི་ལྡན་པའི་སྐྱེ་བོ་བླུན་ཞིང་རྨོངས་པ་དེ་རྣམས་ནི། ཇི་ལྟར་གྲངས་ཤིན་ཏུ་མང་བའི་ཚོགས་འདུས་པར་གྱུར་ཀྱང་དེར་ཕ་རོལ་གྱི་དགྲ་ཕྱོགས་གང་ལས་ཀྱང་རྒྱལ་བར་མི་ནུས་པར། མཐར་ཕ་རོལ་དགྲ་ཡི་དབང་དུ་འགྲོ་བ་ཁོ་ནའོ།
ཞེས་དོན་དང་། དེའི་དཔེ་ནི་སྔར་གྱི་གཏམ་རྒྱུད་དུ། ནགས་ཚལ་སྟུག་པོར་གནས་པའི་རི་བོང་མང་པོ་ཞིག་དེ་དང་མི་རིང་བ་ན་མཚེའུ་ཡོད་པ་དེར་ཆུ་འཐུང་བ་ལ་སོགས་པ་ཉེ་བར་འཁོར་ཞིང་འཚོ་བ་ན། ནམ་ཞིག་སོས་ཀའི་ཚད་པས་གདུངས་པའི་གླང་པོ་ཆེའི་ཁྱུ་ཚོགས་དེར་ལྷགས་ཏེ། རྫིང་བུ་དེ་བརྫིས་ཤིང་ཉེས་པར་བྱས་ལ་རི་བོང་རྣམས་ཀྱང་གནས་ལས་བསྐྲད་པ་ན། རི་བོང་ཐམས་ཅད་འདུས་ཏེ་ཇི་ལྟར་བྱ་བར་གྲོས་པས། གཅིག་ན་རེ། ཁོ་བོ་ལ་ཐབས་ཡོད་དེ་ཁྱོད་རྣམས་ཀྱིས་ང་ཧ་ཅང་མཐོ་བའི་ལྗོན་པ་ཞིག་གི་རྩེར་སྐྱོལ་ཅིག་བྱས་པས་ཐམས་ཅད་ཀྱིས་རེ་བོང་དེ་དེར་བསྐྱལ་ནས་སྡོང་པོའི་རྩེར་བསྡད་དོ། དེ་ནས་གླང་ཆེན་གྱི་ཚོགས་དེར་འདུས་པ་ན། རི་བོང་དེས་སྐད་གསང་མཐོན་པོས་ཀྭ་ཡེ་ཁྱོད་རྣམས་སྡོད་ཚུགས་ཤིག་བྱས། དེ་རྣམས་གདོང་གྱེན་དུ་ཕྱོགས་ནས་ཁྱེད་སུ་ཡིན་ཞེས་དྲིས་པར། རིང་བོང་དེས་ང་སྐལ་ལྡན་ཟླ་བའི་ཕོ་ཉ་ཡིན། ཟླ་བས་ང་འདི་ཕྱོགས་སུ་ཆེད་དུ་མངགས་པའི་བཀའ་འདི་ལྟར་ཡོད་དེ། ངའི་ལྟོ་བ་ལ་གནས་པའི་སྲོག་ཆགས་ཁྱད་པར་ཅན་འདི་རྣམས་ཡུལ་ནས་བསྐྲད་ན་ངས་ཁྱོད་རྣམས་ལ་ཚ་ཟེར་བཀྱེ་ཞིང་སྲེག་པར་བྱེད་དོ་ཞེས་གསུངས་གིན་གདའོ་བྱས་ལ།
ཡང་རི་བོང་དེས་གླང་ཆེན་རྣམས་ལ་ཚེས་བཅུ་བཞིའི་ཟླ་བ་སྤྲིན་གསེབ་ན་མོག་པོར་གནས་པ་དེ་བསྟན་ནས། ཟླ་བ་འདི་ནི་ཁྱོད་རྣམས་ལ་སྔར་བས་ཉིས་འགྱུར་གྱིས་ཁྲོས་པར་གདའོ་ལྟོས་ཤིག དེ་བས་ན་ཁྱོད་རྣམས་མ་བསྲེགས་པར་འདོད་ན་ངའི་ཚིག་ལ་མཉན་དགོས། ང་ལ་མི་འཚེ་ཞིག་བྱས་པས། གླང་ཆེན་རྣམས་གྲོས་ཏེ། དི་ལྟར་ཞུའོ་ཞེས་ཁས་བླངས། རི་བོང་གིས་འོ་ན་ང་ཁྱོད་ཀྱི་སྤྱི་བོར་འབབ་བོ་ཟེར་ནས་བབས་ཏེ་སྤྲིན་དང་བྲལ་བའི་ཟླ་བ་བསྟན་ཏེ། དེ་ནི་ཟླ་བ་སྐལ་ལྡན་ཁྱོད་རྣམས་ལ་ཁྲོས་པ་ཞི་ཡོད། ཁྱོད་རྣམས་བདེ་བར་སོང་ལ་སླད་ནས་འདིར་མ་འོངས་ཤིག་བྱས་པས་ཐམས་ཅད་རང་རང་གི་གནས་སུ་བདེ་བར་རྒྱུའོ་ཞེས་སྔར་གྱི་གཏམ་རྒྱུད་དུ་འབྱུང་བའི་དཔེས་བསྟན་ཏོ།།
བླུན་པོ་བྱ་བ་ལ་སྦྱར་ན།
དོན་ཉམས་དེ་ཡང་ཉམས་པར་འགྱུར།།
ཝ་སྐྱེས་རྒྱལ་པོར་བསྐོས་པ་ཡིས།།
འཁོར་སྡུག་རང་ཡང་བསད་ཅེས་གྲགས།།
ཞེས་གསུངས་པ་ནི། རང་གཞན་དོན་གཉིས་ཀྱི་བྱ་བ་ཆེན་པོ་སུས་སྒྲུབ་ནུས་ཤེ་ན། མཁས་ཤིང་མཛངས་ལ་རྒྱུད་བཟང་བའི་སྐྱེ་བོ་དམ་པ་ཁོ་ནས་ལས། བླུན་ཞིང་རྨོངས་པའི་བློ་ངན་གྱི་སྐྱེ་བོས་ནམ་ཡང་སྒྲུབ་ནུས་པ་མེད་དེ། གལ་ཏེ་སྐྱེ་བོ་བླུན་པོ་དེ་འདྲ་ཞིག་བྱ་བ་ལ་སྦྱར་བར་གྱུར་ན། གང་བསྒྲུབ་བྱའི་ལས་དོན་དེ་ཉིད་ཉམས་ཉེས་པར་འགྱུར་རྒྱུ་སྨོས་ཅི། སྒྲུབ་པ་པོ་སྐྱེ་བོ་བླུན་པོ་རང་ཉིད་ཀྱང་ཉམས་ཉེས་པར་འགྱུར་རྒྱུ་གདོན་མི་ཟའོ། ཞེས་ཏེ། དེ་ཡང་སྔར་གྱི་གཏམ་རྒྱུད་དུ། ཝ་སྐྱེས་ཏེ་གཅན་གཟན་ཝ་མོ་ཞིག་ཟས་འཚོལ་བའི་ཕྱིར་དུ་ཕྱོགས་ཀུན་ཏུ་ཉུལ་བ་ན། ཐེངས་གཅིགས་ཚོས་མཁན་གྱི་ཚོས་སྔོན་པོ་བྱུར་བུར་བླུགས་པའི་ཟངས་སྣོད་ཅིག་གི་ནང་དུ་ལྷུང་ཞིང་། དེ་ལས་ཕྱིར་ཐོན་ཏེ་ཐར་བ་ན། ཁོའི་སྤུ་ཚང་མ་མདོག་ཟར་མའི་མེ་ཏོག་ལྟ་བུར་གྱུར་བས། དེའི་དུས་སུ་གཅན་གཟན་རི་དྭགས་ཀུན་འདུས་ཏེ་རྒྱལ་པོ་བསྐོ་རྒྱུ་ཞིག་འཚོལ་བཞིན་པའི་སྐབས་དང་འཁེལ་ནས། དེར་ཁ་ཅིག་གིས་ཝ་ལ། ཁྱོད་སུ་ཡིན་ཟེར། ཝས། བདག་སྲོག་ཆགས་དབྱིག་ཀྱང་ཟེར། གཅན་གཟན་གྱི་རྒྱལ་པོ་ཞེས་ཀྱང་བྱའོ། ཞེས་བྱས་པས། དེ་ལྟར་ན་མདོག་མཛེས་པ་སྤྱོད་ལམ་དང་ལྡན་པ་འདི་རྒྱལ་པོར་རུང་ངོ་ཟེར་ཞིང་། དེ་ལ་ཚང་མ་ཁ་མཐུན་ཏེ་རྒྱལ་པོར་མངའ་གསོལ།
སེང་གེས་དེའི་བློན་པོ་བྱས། སེང་གེ་ལ་བཞོན་ཅིང་འགྲོ་བ་ན།
འཁོར་ཕལ་མོ་ཆེ་ལ་སྡང་ཞིང་ཁྱད་པར་རང་གི་རིགས་ཝ་རྣམས་ལ་ཤིན་ཏུ་གཙེས་པས་དེ་ཐམས་ཅད་འདུས་ཏེ་གྲོས་བྱས་པ་ན། རྒྱལ་པོ་འདི་འདྲ་བ་ནི་བདག་ཅན་རང་གི་རིགས་གཅིག་འདྲ་བ་ཞིག་འདུག་པས། དེ་ཡིན་ནམ་མ་ཡིན་བརྟག་པའི་ཆེད་དུ། ཚེས་བཅོ་ལྔའི་ཚེ་རང་ཅག་ཐམས་ཅད་འདུས་ཏེ་བལྟ་བར་བྱའོ། དུས་དེ་ནི་རང་རིགས་མ་ལུས་པ་བརྒྱལ་བར་འགྱུར་བའི་ཚེས་ཡིན་པས། དེ་ཡང་རང་ཅག་གི་རིགས་ཅན་ཡིན་ན་བརྒྱལ་གྱི། ཁྱད་མེད་པས་ངེས་སོ། ཞེས་ཟེར་ཏེ་དུས་ལ་བབས་པ་ན་དེ་ལྟར་བྱས་པས། རྒྱལ་པོ་དེ་ཡང་ལོགས་ཤིག་ཏུ་སོང་སྟེ་ར་རོས་པ་ལྟར་དུ་བརྒྱལ་བ་ན། གཅན་གཟན་རི་དྭགས་ཐམས་ཅད་འདུས་ནས་དེ་ལ་དམོད་ཅིང་མཐར་སེང་གེ་ལ་ཇི་ལྟར་གྱུར་པ་བཤད་ཅིང་དེ་ཉིད་དུ་གསོད་ཅེས་བྱས་པས་བསད་དོ། ཞེས་ཝ་སྐྱེས་རྒྱལ་པོར་བསྐོས་པ་ཡིས་རི་དྭགས་སྤྱི་དང་ལྷག་པར་ཝ་རིགས་འཁོར་གྱི་ཚོགས་རྣམས་སྡུག་བསྔལ་བར་གྱུར་ལ། མཐར་རང་ཉིད་ཀྱང་སྲོག་བརླགས་པར་གྱུར་པ་གཏམ་རྒྱུད་དུ་ཇི་ལྟར་གྲགས་པ་དེ་ལྟར་སྐྱེ་བོ་བླུན་པོ་དག་བྱ་བར་སྦྱོར་བ་རང་གཞན་གཉིས་ཕུངས་ཀྱི་རྒྱུར་འགྱུར་བ་ལེགས་པར་བསྟན་ཏོ།།ས་སྐྱ་ལེགས་བཤད་ཀྱི་འགྲེལ་བ།(ཚན་བཤུས)
ཤེས་རབ་མེད་པའི་བླུན་པོ་རྣམས།།
མང་ཡང་དགྲ་ཡི་དབང་དུ་འགྲོ།།
གླང་ཆེན་སྟོབས་ལྡན་ཁྱུར་ལོངས་པ།།
རི་བོང་བློ་ལྡན་གཅིག་གིས་བཏུལ།།
ཞེས་གསུངས་པ་ནི། ཤེས་རབ་ཀྱི་རྩལ་དང་མི་ལྡན་པའི་སྐྱེ་བོ་བླུན་ཞིང་རྨོངས་པ་དེ་རྣམས་ནི། ཇི་ལྟར་གྲངས་ཤིན་ཏུ་མང་བའི་ཚོགས་འདུས་པར་གྱུར་ཀྱང་དེར་ཕ་རོལ་གྱི་དགྲ་ཕྱོགས་གང་ལས་ཀྱང་རྒྱལ་བར་མི་ནུས་པར། མཐར་ཕ་རོལ་དགྲ་ཡི་དབང་དུ་འགྲོ་བ་ཁོ་ནའོ།
ཞེས་དོན་དང་། དེའི་དཔེ་ནི་སྔར་གྱི་གཏམ་རྒྱུད་དུ། ནགས་ཚལ་སྟུག་པོར་གནས་པའི་རི་བོང་མང་པོ་ཞིག་དེ་དང་མི་རིང་བ་ན་མཚེའུ་ཡོད་པ་དེར་ཆུ་འཐུང་བ་ལ་སོགས་པ་ཉེ་བར་འཁོར་ཞིང་འཚོ་བ་ན། ནམ་ཞིག་སོས་ཀའི་ཚད་པས་གདུངས་པའི་གླང་པོ་ཆེའི་ཁྱུ་ཚོགས་དེར་ལྷགས་ཏེ། རྫིང་བུ་དེ་བརྫིས་ཤིང་ཉེས་པར་བྱས་ལ་རི་བོང་རྣམས་ཀྱང་གནས་ལས་བསྐྲད་པ་ན། རི་བོང་ཐམས་ཅད་འདུས་ཏེ་ཇི་ལྟར་བྱ་བར་གྲོས་པས། གཅིག་ན་རེ། ཁོ་བོ་ལ་ཐབས་ཡོད་དེ་ཁྱོད་རྣམས་ཀྱིས་ང་ཧ་ཅང་མཐོ་བའི་ལྗོན་པ་ཞིག་གི་རྩེར་སྐྱོལ་ཅིག་བྱས་པས་ཐམས་ཅད་ཀྱིས་རེ་བོང་དེ་དེར་བསྐྱལ་ནས་སྡོང་པོའི་རྩེར་བསྡད་དོ། དེ་ནས་གླང་ཆེན་གྱི་ཚོགས་དེར་འདུས་པ་ན། རི་བོང་དེས་སྐད་གསང་མཐོན་པོས་ཀྭ་ཡེ་ཁྱོད་རྣམས་སྡོད་ཚུགས་ཤིག་བྱས། དེ་རྣམས་གདོང་གྱེན་དུ་ཕྱོགས་ནས་ཁྱེད་སུ་ཡིན་ཞེས་དྲིས་པར། རིང་བོང་དེས་ང་སྐལ་ལྡན་ཟླ་བའི་ཕོ་ཉ་ཡིན། ཟླ་བས་ང་འདི་ཕྱོགས་སུ་ཆེད་དུ་མངགས་པའི་བཀའ་འདི་ལྟར་ཡོད་དེ། ངའི་ལྟོ་བ་ལ་གནས་པའི་སྲོག་ཆགས་ཁྱད་པར་ཅན་འདི་རྣམས་ཡུལ་ནས་བསྐྲད་ན་ངས་ཁྱོད་རྣམས་ལ་ཚ་ཟེར་བཀྱེ་ཞིང་སྲེག་པར་བྱེད་དོ་ཞེས་གསུངས་གིན་གདའོ་བྱས་ལ།
ཡང་རི་བོང་དེས་གླང་ཆེན་རྣམས་ལ་ཚེས་བཅུ་བཞིའི་ཟླ་བ་སྤྲིན་གསེབ་ན་མོག་པོར་གནས་པ་དེ་བསྟན་ནས། ཟླ་བ་འདི་ནི་ཁྱོད་རྣམས་ལ་སྔར་བས་ཉིས་འགྱུར་གྱིས་ཁྲོས་པར་གདའོ་ལྟོས་ཤིག དེ་བས་ན་ཁྱོད་རྣམས་མ་བསྲེགས་པར་འདོད་ན་ངའི་ཚིག་ལ་མཉན་དགོས། ང་ལ་མི་འཚེ་ཞིག་བྱས་པས། གླང་ཆེན་རྣམས་གྲོས་ཏེ། དི་ལྟར་ཞུའོ་ཞེས་ཁས་བླངས། རི་བོང་གིས་འོ་ན་ང་ཁྱོད་ཀྱི་སྤྱི་བོར་འབབ་བོ་ཟེར་ནས་བབས་ཏེ་སྤྲིན་དང་བྲལ་བའི་ཟླ་བ་བསྟན་ཏེ། དེ་ནི་ཟླ་བ་སྐལ་ལྡན་ཁྱོད་རྣམས་ལ་ཁྲོས་པ་ཞི་ཡོད། ཁྱོད་རྣམས་བདེ་བར་སོང་ལ་སླད་ནས་འདིར་མ་འོངས་ཤིག་བྱས་པས་ཐམས་ཅད་རང་རང་གི་གནས་སུ་བདེ་བར་རྒྱུའོ་ཞེས་སྔར་གྱི་གཏམ་རྒྱུད་དུ་འབྱུང་བའི་དཔེས་བསྟན་ཏོ།།
བླུན་པོ་བྱ་བ་ལ་སྦྱར་ན།
དོན་ཉམས་དེ་ཡང་ཉམས་པར་འགྱུར།།
ཝ་སྐྱེས་རྒྱལ་པོར་བསྐོས་པ་ཡིས།།
འཁོར་སྡུག་རང་ཡང་བསད་ཅེས་གྲགས།།
ཞེས་གསུངས་པ་ནི། རང་གཞན་དོན་གཉིས་ཀྱི་བྱ་བ་ཆེན་པོ་སུས་སྒྲུབ་ནུས་ཤེ་ན། མཁས་ཤིང་མཛངས་ལ་རྒྱུད་བཟང་བའི་སྐྱེ་བོ་དམ་པ་ཁོ་ནས་ལས། བླུན་ཞིང་རྨོངས་པའི་བློ་ངན་གྱི་སྐྱེ་བོས་ནམ་ཡང་སྒྲུབ་ནུས་པ་མེད་དེ། གལ་ཏེ་སྐྱེ་བོ་བླུན་པོ་དེ་འདྲ་ཞིག་བྱ་བ་ལ་སྦྱར་བར་གྱུར་ན། གང་བསྒྲུབ་བྱའི་ལས་དོན་དེ་ཉིད་ཉམས་ཉེས་པར་འགྱུར་རྒྱུ་སྨོས་ཅི། སྒྲུབ་པ་པོ་སྐྱེ་བོ་བླུན་པོ་རང་ཉིད་ཀྱང་ཉམས་ཉེས་པར་འགྱུར་རྒྱུ་གདོན་མི་ཟའོ། ཞེས་ཏེ། དེ་ཡང་སྔར་གྱི་གཏམ་རྒྱུད་དུ། ཝ་སྐྱེས་ཏེ་གཅན་གཟན་ཝ་མོ་ཞིག་ཟས་འཚོལ་བའི་ཕྱིར་དུ་ཕྱོགས་ཀུན་ཏུ་ཉུལ་བ་ན། ཐེངས་གཅིགས་ཚོས་མཁན་གྱི་ཚོས་སྔོན་པོ་བྱུར་བུར་བླུགས་པའི་ཟངས་སྣོད་ཅིག་གི་ནང་དུ་ལྷུང་ཞིང་། དེ་ལས་ཕྱིར་ཐོན་ཏེ་ཐར་བ་ན། ཁོའི་སྤུ་ཚང་མ་མདོག་ཟར་མའི་མེ་ཏོག་ལྟ་བུར་གྱུར་བས། དེའི་དུས་སུ་གཅན་གཟན་རི་དྭགས་ཀུན་འདུས་ཏེ་རྒྱལ་པོ་བསྐོ་རྒྱུ་ཞིག་འཚོལ་བཞིན་པའི་སྐབས་དང་འཁེལ་ནས། དེར་ཁ་ཅིག་གིས་ཝ་ལ། ཁྱོད་སུ་ཡིན་ཟེར། ཝས། བདག་སྲོག་ཆགས་དབྱིག་ཀྱང་ཟེར། གཅན་གཟན་གྱི་རྒྱལ་པོ་ཞེས་ཀྱང་བྱའོ། ཞེས་བྱས་པས། དེ་ལྟར་ན་མདོག་མཛེས་པ་སྤྱོད་ལམ་དང་ལྡན་པ་འདི་རྒྱལ་པོར་རུང་ངོ་ཟེར་ཞིང་། དེ་ལ་ཚང་མ་ཁ་མཐུན་ཏེ་རྒྱལ་པོར་མངའ་གསོལ།
སེང་གེས་དེའི་བློན་པོ་བྱས། སེང་གེ་ལ་བཞོན་ཅིང་འགྲོ་བ་ན།
འཁོར་ཕལ་མོ་ཆེ་ལ་སྡང་ཞིང་ཁྱད་པར་རང་གི་རིགས་ཝ་རྣམས་ལ་ཤིན་ཏུ་གཙེས་པས་དེ་ཐམས་ཅད་འདུས་ཏེ་གྲོས་བྱས་པ་ན། རྒྱལ་པོ་འདི་འདྲ་བ་ནི་བདག་ཅན་རང་གི་རིགས་གཅིག་འདྲ་བ་ཞིག་འདུག་པས། དེ་ཡིན་ནམ་མ་ཡིན་བརྟག་པའི་ཆེད་དུ། ཚེས་བཅོ་ལྔའི་ཚེ་རང་ཅག་ཐམས་ཅད་འདུས་ཏེ་བལྟ་བར་བྱའོ། དུས་དེ་ནི་རང་རིགས་མ་ལུས་པ་བརྒྱལ་བར་འགྱུར་བའི་ཚེས་ཡིན་པས། དེ་ཡང་རང་ཅག་གི་རིགས་ཅན་ཡིན་ན་བརྒྱལ་གྱི། ཁྱད་མེད་པས་ངེས་སོ། ཞེས་ཟེར་ཏེ་དུས་ལ་བབས་པ་ན་དེ་ལྟར་བྱས་པས། རྒྱལ་པོ་དེ་ཡང་ལོགས་ཤིག་ཏུ་སོང་སྟེ་ར་རོས་པ་ལྟར་དུ་བརྒྱལ་བ་ན། གཅན་གཟན་རི་དྭགས་ཐམས་ཅད་འདུས་ནས་དེ་ལ་དམོད་ཅིང་མཐར་སེང་གེ་ལ་ཇི་ལྟར་གྱུར་པ་བཤད་ཅིང་དེ་ཉིད་དུ་གསོད་ཅེས་བྱས་པས་བསད་དོ། ཞེས་ཝ་སྐྱེས་རྒྱལ་པོར་བསྐོས་པ་ཡིས་རི་དྭགས་སྤྱི་དང་ལྷག་པར་ཝ་རིགས་འཁོར་གྱི་ཚོགས་རྣམས་སྡུག་བསྔལ་བར་གྱུར་ལ། མཐར་རང་ཉིད་ཀྱང་སྲོག་བརླགས་པར་གྱུར་པ་གཏམ་རྒྱུད་དུ་ཇི་ལྟར་གྲགས་པ་དེ་ལྟར་སྐྱེ་བོ་བླུན་པོ་དག་བྱ་བར་སྦྱོར་བ་རང་གཞན་གཉིས་ཕུངས་ཀྱི་རྒྱུར་འགྱུར་བ་ལེགས་པར་བསྟན་ཏོ།།