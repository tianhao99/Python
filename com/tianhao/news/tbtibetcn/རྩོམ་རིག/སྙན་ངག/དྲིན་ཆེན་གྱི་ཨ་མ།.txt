དྲིན་ཆེན་གྱི་ཨ་མ།
ལང་ཚོའི་གཟུགས་གཞི་འཁྱོག་པའི་བྱམས་ལྡན་མས།།ཟླ་དགུར་ལུས་ལ་ཁུར་ཞིང་བཙས་པའི་མཐར།།ཚེ་སྲོག་གསར་བའི་ལང་ཚོ་སྨིན་པའི་བར།།གཅེས་པའི་གཉེར་སྐྱོང་ནམ་ཡང་བརྗེད་པ་མེད།། བརྩེ་བར་སྒེར་སེམས་མེད་པའི་དྲིན་ཅན་མས།།རྟག་ཏུ་འཁོར་བའི་ལས་དོན་རྫོགས་མེད་ཀྱང་།།བུ་ཕྲུག་བདེ་དགའི་དཔལ་ལ་རོལ་སེམས་ཀྱིས།།དཀའ་བ་ཁྱད་བསད་ཉིན་མཚན་དུས་དྲུག་འདའ།། སྡིག་སྡུག་ཁྱད་དུ་གསོད་པའི་བྱམས་ལྡན་མས།།མདྨའི་མདངས་ལས་ཕྱུང་བའི་བྱམས་བརྩེ་ཡིས།།བསགས་པའི་ཟས་བཅུད་མངར་མོ་ཡོད་རྒུ་ཡང་།།ཕངས་མེད་བུ་དང་བུ་མོར་སྦྱིན་འདི་མཚར།། རི་ཆུ་སྟོང་གིས་བསྐལ་བའི་ས་མཐའ་རུ།།བུ་ཆུང་ང་རང་བདེ་བར་འཚོ་བའི་ཆེད།།སེམས་ཀྱི་སྨོན་འདུན་གྲངས་མེད་བུའི་ཕྱོགས་ལ།།ཤོར་བ་འབྲི་མོ་བེའུར་དུང་བ་བཞིན།།