དགེ་འདུན་ཆོས་འཕེལ་ལ་སྤྲིངས་པའི་ཀ་རྩོམ།
༄༅།།དགེ་འདུན་ཆོས་འཕེལ་ལ་སྤྲིངས་པའི་ཀ་རྩོམ། 
 
ཀ་མ་ལ་ལྟར་དཀར་བའི་ལྷག་བསམ་སྤྲིན་གྱི་བ་གམ་བརྩེགས་པ་ལས།།
ཁ་ལྕེ་གློག་གི་ཕྲེང་བ་འཁྱུག་པས་ཆེར་རློམ་ས་གསུམ་སྙན་པ་འཕྲོག།
ག་ལེར་གྲགས་སྙན་སྒྲ་བརྒྱ་རྒོད་པས་དྲེགས་ལྡན་མདོངས་མཐའི་དགའ་བ་འཕེལ།།
ང་ཡི་སྙིང་གྲོགས་གཡུ་འབྲུག་སྔོན་མོས་ཐོས་འཛིན་རྣ་བར་ལེགས་པས་དྲོངས།
ཅ་ཅོ་ལ་སོགས་ཉོན་མོངས་སྤྱོད་ངན་ཉ་ཉོག་འདམ་གྱི་ཁ་ཟས་ཅན།།
ཆ་ལུགས་ཤཱཀྱའི་བཙུན་པའི་དགེ་སྦྱོང་འདབ་གཤོག་སྐྱོད་པའི་ཐབས་མཁས་ཀྱི།།
ཇ་སོགས་ནོར་རྫས་ཆུ་གཏེར་གཞུང་ལ་ཅི་དགར་འཇུག་པའི་སྙིང་སྟོབས་ཅན།།
ཉ་མོ་ཤེས་རབ་མིང་ཅན་བདག་གིས་རེ་ཞིག་ཁྱོད་ལ་ཞུ་འབུལ་བགྱིས།།
ཏཱ་ལའི་འདབ་ལྟར་སྐུ་ཁམས་བཟང་ཞིང་དགའ་བདེའི་ངོས་ནས་བཞུགས་ལགས་སམ།།
ཐ་མའི་བསྟན་ལ་བདག་ཀྱང་བདེ་བར་གྲོགས་དང་ལྷན་ཅིག་དགའ་བར་གནས།།
ད་ནི་ཉེ་བར་མཁོ་བའི་ཞུ་ཡིག་སླར་ཡང་ཆེད་དུ་གསོལ་བ་ནི།།
ན་འཆི་མ་སྤངས་བདེ་བའི་སྐབས་མེད་ནམ་ཡང་མ་བརྗེད་རྒྱུན་དུ་སོམས།།
པ་སངས་ལྟར་དཀར་དད་པའི་སེམས་ཀྱིས་ལྷག་པའི་ལྷ②ཡི་སྙིང་བོར་ཞུགས།།
ཕ་རོལ་མི་དང་འཕྲད་པར་མ་གྱུར་བཟླས་པའི་ངང་ཚུལ་ཐོས་ཙམ་གྱིས།།
བ་སྤུ་གཏིང་ནས་གཡོས་པའི་དགའ་སྤྲོས་ཁྱོད་ལ་ཡི་རངས་བྱེད་ཀྱིན་ཡོད།།
མ་རྣམས་དོན་དུ་བསྔོ་བར་གྱིས་ཤིག་ཕན་ཡོན་ནམ་མཁའི་མཐའ་དང་མཉམ།།
ཙ་རི③ལ་སོགས་གནས་ཆེན་དག་ལ་ཕྱག་བསྐོར་གྲངས་མེད་བྱས་པ་ལས།།
ཚ་གྲང་དམྱལ་བའི④སྐྱེ་སྒོ་འགོག་ལ་བསླབ་ཁྲིམས་ཉིན་གཅིག་སྲུང་བ་འདི།།
ཛ་ཡའི་གསུང་ལས་ཡང་ཡང་བསྔགས་པས་ཁྲིམས་ལྡན་དགེ་སློང་ཤཱཀྱའི་སྲས།།
ཝ་ཝོར⑤ངང་ལ་མི་ཚེ་ཟད་པ་ཅུང་ཞིག་མེད་དམ་སྙམ་པ་འཆར།།
ཞྭ་སེར་བློ་བཟང་རྒྱལ་བའི⑥བསྟན་ལ་མཇལ་བའི་རྟེན་བཟང་ལན་གཅིག་རྙེད།།
ཟ་མ་གོས་སོགས་དགེ་སྒྲུབ་ཡོ་བྱད་མཐུན་རྐྱེན་མཐའ་དག་འཛོམས་པའི་སྐབས།།
འ་ཅག་དགོན་དང་ཡས་མས་རྣམས་སུ་བཤེས་གཉེན་ཉེ་བར་བཞུགས་དུས་འདིར།།
ཡ་གི་རྒྱལ་བའི་གོ་འཕང་སྒྲུབ་ལ་ཅིའི་ཕྱིར་མི་རྩོམ་གི་གྲོགས།།
ར་ལུགས་རྩྭ་ལ་ཞེན་པ་ལྟ་བུའི་ཁྱོད་དང་འཕྲད་འདོད་བསམས་པའི་ཚེ།།
ལ་ལུང་བྲག་ལམ་འགྲིམས་དགོས་བྱུང་ཡང་འདུ་ཤེས་སྐྱོ་ངལ་མ་མཆིས་ཀྱང་།།
ཤ་རྗེན་ཟ་བའི་འབྱུང་བོ⑦རྣམས་ཀྱི་ཉེ་བར་འཚེ་བ་བཟློག་པའི་ཕྱིར།།
ས་ཆེན་གཡོ་བའི་རིམ་གྲོ་མཐའ་དག་འདི་རུ་སྒྲུབ་པས་ལོང་མ་བྱུང་།།
ཧ་ཧེའི་ངང་ནས་སྙིང་གཏམ་ཞུ་ཡིག་ཀ་ཕྲེང་ཚིག་གིས་སྤེལ་བ་འདི།།
ཨ་ཁུ་དགེ་འདུན་ཆོས་འཕེལ་ཁྱོད་ཀྱིས་ནམ་ཡང་མ་བརྗེད་གཟིགས་ཤིག་ཞུ།།དགེ་འདུན་ཆོས་འཕེལ་ལ་སྤྲིངས་པའི་ཀ་རྩོམ།
༄༅།།དགེ་འདུན་ཆོས་འཕེལ་ལ་སྤྲིངས་པའི་ཀ་རྩོམ། 
 
ཀ་མ་ལ་ལྟར་དཀར་བའི་ལྷག་བསམ་སྤྲིན་གྱི་བ་གམ་བརྩེགས་པ་ལས།།
ཁ་ལྕེ་གློག་གི་ཕྲེང་བ་འཁྱུག་པས་ཆེར་རློམ་ས་གསུམ་སྙན་པ་འཕྲོག།
ག་ལེར་གྲགས་སྙན་སྒྲ་བརྒྱ་རྒོད་པས་དྲེགས་ལྡན་མདོངས་མཐའི་དགའ་བ་འཕེལ།།
ང་ཡི་སྙིང་གྲོགས་གཡུ་འབྲུག་སྔོན་མོས་ཐོས་འཛིན་རྣ་བར་ལེགས་པས་དྲོངས།
ཅ་ཅོ་ལ་སོགས་ཉོན་མོངས་སྤྱོད་ངན་ཉ་ཉོག་འདམ་གྱི་ཁ་ཟས་ཅན།།
ཆ་ལུགས་ཤཱཀྱའི་བཙུན་པའི་དགེ་སྦྱོང་འདབ་གཤོག་སྐྱོད་པའི་ཐབས་མཁས་ཀྱི།།
ཇ་སོགས་ནོར་རྫས་ཆུ་གཏེར་གཞུང་ལ་ཅི་དགར་འཇུག་པའི་སྙིང་སྟོབས་ཅན།།
ཉ་མོ་ཤེས་རབ་མིང་ཅན་བདག་གིས་རེ་ཞིག་ཁྱོད་ལ་ཞུ་འབུལ་བགྱིས།།
ཏཱ་ལའི་འདབ་ལྟར་སྐུ་ཁམས་བཟང་ཞིང་དགའ་བདེའི་ངོས་ནས་བཞུགས་ལགས་སམ།།
ཐ་མའི་བསྟན་ལ་བདག་ཀྱང་བདེ་བར་གྲོགས་དང་ལྷན་ཅིག་དགའ་བར་གནས།།
ད་ནི་ཉེ་བར་མཁོ་བའི་ཞུ་ཡིག་སླར་ཡང་ཆེད་དུ་གསོལ་བ་ནི།།
ན་འཆི་མ་སྤངས་བདེ་བའི་སྐབས་མེད་ནམ་ཡང་མ་བརྗེད་རྒྱུན་དུ་སོམས།།
པ་སངས་ལྟར་དཀར་དད་པའི་སེམས་ཀྱིས་ལྷག་པའི་ལྷ②ཡི་སྙིང་བོར་ཞུགས།།
ཕ་རོལ་མི་དང་འཕྲད་པར་མ་གྱུར་བཟླས་པའི་ངང་ཚུལ་ཐོས་ཙམ་གྱིས།།
བ་སྤུ་གཏིང་ནས་གཡོས་པའི་དགའ་སྤྲོས་ཁྱོད་ལ་ཡི་རངས་བྱེད་ཀྱིན་ཡོད།།
མ་རྣམས་དོན་དུ་བསྔོ་བར་གྱིས་ཤིག་ཕན་ཡོན་ནམ་མཁའི་མཐའ་དང་མཉམ།།
ཙ་རི③ལ་སོགས་གནས་ཆེན་དག་ལ་ཕྱག་བསྐོར་གྲངས་མེད་བྱས་པ་ལས།།
ཚ་གྲང་དམྱལ་བའི④སྐྱེ་སྒོ་འགོག་ལ་བསླབ་ཁྲིམས་ཉིན་གཅིག་སྲུང་བ་འདི།།
ཛ་ཡའི་གསུང་ལས་ཡང་ཡང་བསྔགས་པས་ཁྲིམས་ལྡན་དགེ་སློང་ཤཱཀྱའི་སྲས།།
ཝ་ཝོར⑤ངང་ལ་མི་ཚེ་ཟད་པ་ཅུང་ཞིག་མེད་དམ་སྙམ་པ་འཆར།།
ཞྭ་སེར་བློ་བཟང་རྒྱལ་བའི⑥བསྟན་ལ་མཇལ་བའི་རྟེན་བཟང་ལན་གཅིག་རྙེད།།
ཟ་མ་གོས་སོགས་དགེ་སྒྲུབ་ཡོ་བྱད་མཐུན་རྐྱེན་མཐའ་དག་འཛོམས་པའི་སྐབས།།
འ་ཅག་དགོན་དང་ཡས་མས་རྣམས་སུ་བཤེས་གཉེན་ཉེ་བར་བཞུགས་དུས་འདིར།།
ཡ་གི་རྒྱལ་བའི་གོ་འཕང་སྒྲུབ་ལ་ཅིའི་ཕྱིར་མི་རྩོམ་གི་གྲོགས།།
ར་ལུགས་རྩྭ་ལ་ཞེན་པ་ལྟ་བུའི་ཁྱོད་དང་འཕྲད་འདོད་བསམས་པའི་ཚེ།།
ལ་ལུང་བྲག་ལམ་འགྲིམས་དགོས་བྱུང་ཡང་འདུ་ཤེས་སྐྱོ་ངལ་མ་མཆིས་ཀྱང་།།
ཤ་རྗེན་ཟ་བའི་འབྱུང་བོ⑦རྣམས་ཀྱི་ཉེ་བར་འཚེ་བ་བཟློག་པའི་ཕྱིར།།
ས་ཆེན་གཡོ་བའི་རིམ་གྲོ་མཐའ་དག་འདི་རུ་སྒྲུབ་པས་ལོང་མ་བྱུང་།།
ཧ་ཧེའི་ངང་ནས་སྙིང་གཏམ་ཞུ་ཡིག་ཀ་ཕྲེང་ཚིག་གིས་སྤེལ་བ་འདི།།
ཨ་ཁུ་དགེ་འདུན་ཆོས་འཕེལ་ཁྱོད་ཀྱིས་ནམ་ཡང་མ་བརྗེད་གཟིགས་ཤིག་ཞུ།།