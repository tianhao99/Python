༼རང་གྲོལ༽སྤྱི་ཨང་གཉིས་པ་སྙན་ངག་གསར་བའི་དེབ་ཏུ་དཔར་ནས་འགྲེམས་སྤེལ་བྱས་པ།
རྨ་ལྷོ་གསར་འགྱུར་ཁང་རང་གྲོལ་རྩོམ་སྒྲིག་པུའུ་ཡིས་རྩོམ་སྒྲིག་བྱས་པའི་བོད་ཀྱི་ཉིང་བཏུས་རྩོམ་རིག་དུས་དེབ་༼རང་གྲོལ༽སྤྱི་ཨང་གཉིས་པ་སྙན་ངག་གསར་བའི་དེབ་ཏུ་བསྒྲིགས་ནས་པར་བསྐྲུན་འགྲེམས་སྤེལ་བྱས།  
                   
       རེབ་འདིའི་སྙན་རྩོམ་འདེམས་བསྡུར་གྱི་ལས་ཀ་ཧྲིལ་བོ་གཙོ་སྒྲིག་པ་གཅན་མེ་སྟག་དང་རེ་རྐང་གླིང་གཉིས་ཀྱིས་བདམས་ཤིང་།   རྩོམ་དེབ་ཧྲིལ་བོ་༼གངས་རྒྱན་མེ་ཏོག༽དང་༼སྦྲང་ཆར༽ ༼བོད་ཀྱི་རྩོམ་རིག་སྒྱུ་རྩལ༽ སོགས་བོད་ཁུལ་གྱི་དུས་དེབ་དང་།   ༼ལང་ཚོའི་རྦབ་ཆུ༽དང་༼སེམས་ཀྱི་བཞུར་རྒྱུན༽  ༼མི་རབས་གསུམ་པ༽སོགས་སྙན་ངག་བཏུས་དེབ།  ༼ལྗང་བུའི་སྙན་དེབ༽དང་༼གངས་གྲོང་གི་རླུང་བུ༽ ༼བྲག་རིའི་སྲས་མོ༽སོགས་མི་སྒེར་གྱི་སྙན་དེབ་སོགས་དཔེ་དེབ་བཞི་བཅུ་ལྷག་ལས་རྩོམ་པ་པོ་༥༨ཀྱི་སྙན་ངག་བརྩམས་ཆོས་༨༠དང་དཔྱད་བརྗོད་བཞིའི་བདག་ཉིད་ཅན་ཞིག་ཡིན་ནོ། །