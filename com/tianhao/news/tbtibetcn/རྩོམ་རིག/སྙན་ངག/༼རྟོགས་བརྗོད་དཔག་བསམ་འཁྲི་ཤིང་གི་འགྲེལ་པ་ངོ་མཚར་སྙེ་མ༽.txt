༼རྟོགས་བརྗོད་དཔག་བསམ་འཁྲི་ཤིང་གི་འགྲེལ་པ་ངོ་མཚར་སྙེ་མ༽
《རྟོགས་བརྗོད་དཔག་བསམ་འཁྲི་ཤིང་གི་འགྲེལ་པ་ངོ་མཚར་སྙེ་མ》འགྲེམ་སྤེལ་བྱས།
　　 ཉེ་ཆར། ནོར་བྲང་ཨོ་རྒྱན་ལགས་ཀྱིས་རྩོམ་སྒྲིག་བྱས་པའི་ནང་བསྟན་དང་སྙན་ངག་བསྟན་བཅོས《རྟོགས་བརྗོད་དཔག་བསམ་འཁྲི་ཤིང་གི་འགྲེལ་པ་ངོ་མཚར་སྙེ་མ》ཞེས་པ་དེ་བོད་ལྗོངས་མི་དམངས་དཔེ་སྐྲུན་ཁང་ནས་པར་བསྐྲུན་འགྲེམ་སྤེལ་བྱས།
　　《རྟོགས་བརྗོད་དཔག་བསམ་འཁྲི་ཤིང་གི་འགྲེལ་པ་ངོ་མཚར་སྙེ་མ》ཞེས་པའི་ནང་ཚིག་སྦྱོར་བབ་ཆགས་ཤིང་ནང་དོན་ཆ་ཚང་བའི་སྒོ་ནས《སྐྱེས་རབས་དཔག་བསམ་འཁྲི་ཤིང》ལས་རྟོགས་དཀའ་བའི་ནང་བསྟན་གྱི་གཞུང་དང་བརྡ་རྙིང་། གཏམ་རྒྱུད། ཚིག་རྒྱན་སོགས་གསེལ་དཀྲོལ་བྱས་འདུག་ལ།  དཔེ་དེབ་འདིར་སྟོད་ཆ་དང་སྨད་ཆ་གཉིས་སུ་ཡོད་ཅིང་། དེ་ནི་སྟོན་པ་ཤཱཀྱ་མུ་ནེའི་ཚེ་གང་གི་མཛད་འཕྲིན་དང་ནང་དོན་རིག་པའི་གཞུང་ལུགས་ལ་རྒྱུས་ལོན་བྱེད་པའི་བསྟན་བཅོས་རྩ་ཆེན་ཞིག་ཏུ་ལགས་སོ། །