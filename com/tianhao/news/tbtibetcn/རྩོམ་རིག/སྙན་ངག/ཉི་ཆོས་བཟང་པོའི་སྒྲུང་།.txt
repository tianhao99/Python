ཉི་ཆོས་བཟང་པོའི་སྒྲུང་།
དེ་ཡང་བོད་ལྗོངས་མངའ་ཁོངས་ཀྱི་སྣེ་གདོང་ཞེས་པའི་ཡུལ་དུ་དེ་སྔར་སྣེ་གདོང་རྒྱལ་པོར་གྲགས་པ་ཞིག་བྱུང། དེ་ནི་མི་སེར་གྱི་བདེ་སྡུག་ལ་མི་ལྟ་བའི་དཔོན་པོ་འདོད་རྔམ་ཅན་ཞིག་ཡིན། ཉི་ཆོས་བཟང་པོ་ཞེས་པ་ནི་རྒྱལ་པོ་དེའི་བློན་པོ་ཡིན་ཞིང་།   ཁོང་ནི་བློ་རིག་སྤྱང་གསུམ་འཛོམས་ལ་དམངས་ཀྱི་བདེ་སྡུག་ཐད་དོ་ཁུར་བྱེད་པའི་སྐྱེ་བོ་ཡ་རབས་ཤིག་ཡིན་པས།   ཐབས་དང་རིག་པ་གང་མང་ལ་བརྟེན་ནས་མི་སེར་ལ་དབུལ་སྐྱོབ་དང་རོགས་རམ་གྱི་བྱ་བ་མང་པོ་བསྒྲུབས་པ་མ་ཟད།   འདོད་རྔམ་ཅན་གྱི་རྒྱལ་པོ་དེའི་ཚུལ་མིན་གྱི་ཁྲིམས་དང་ཁྲལ་འུལ་ལས་མི་ཁྱིམ་གང་མང་ཐར་པར་བྱས་པ་དང་ཆབས་ཅིག   གླགས་དང་བསྟུན་ནས་རྒྱལ་པོ་ལ་མང་ཚོགས་ཀྱི་ཡིད་སེམས་ཚིམས་པའི་ཚ་སྐྱིན་ནན་མོའི་ཡ་ལན་རེ་སྤྲད་པས་མི་སེར་རྣམས་ཁོང་ལ་ཤིན་ཏུ་དགའ་པོ་ཡོད། དེ་བས་ཡུན་རིང་པོའི་བར་དུ་ཁོང་གི་བློ་རིག་པའི་གཏམ་རྒྱུད་གང་མང་ཞིག་བོད་ཁམས་སྤྱི་དང་ཁྱད་པར་དབུས་གཙང་ཁུལ་གྱི་མང་ཚོགས་ཁྲོད་ཁྱབ་ཡོད་པ་རེད།   གཏམ་རྒྱུད་ལས་ཚབ་བྱེད་ནི་《ནོར་གཅིན་གཏོང་བ》ཞེས་པ་དང་། 《མར་ཁྲལ་ཆག་ཡང་གཏོང་བ།》《བཀའ་བཀྱོན་འབེབས་པ།》《གནམ་སྐྱག་དཀར་པོ།》《ཕག་ཤ་འཚོང་བ།》《རྒྱལ་པོར་ཁྱི་སྐད་རྒྱག་ཏུ་འཇུག་པ།》《སྣེ་གདོང་རྒྱལ་པོའི་སོག་བྱིལ།》《དྲེལ་གྱི་སྐྱིན་ཚབ།》《འབྲུ་ཁྲལ་རྩ་ཆགས་གཏོང་བ》ཞེས་པ་བཅས་ཡིན་ཞིང་། དེ་དག་འདེམ་སྒྲིག་གིས་བོད་ལྗོངས་མི་དམངས་དཔེ་སྐྲུན་ཁང་ནས་དེབ་ཆུང་ཞེག་དཔེ་སྐྲུན་བྱས་ཡོད།