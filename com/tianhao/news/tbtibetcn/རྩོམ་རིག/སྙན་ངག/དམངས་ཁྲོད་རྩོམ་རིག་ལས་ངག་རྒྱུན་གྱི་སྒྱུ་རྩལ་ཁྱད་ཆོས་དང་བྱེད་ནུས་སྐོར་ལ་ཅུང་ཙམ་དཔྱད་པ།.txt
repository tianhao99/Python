དམངས་ཁྲོད་རྩོམ་རིག་ལས་ངག་རྒྱུན་གྱི་སྒྱུ་རྩལ་ཁྱད་ཆོས་དང་བྱེད་ནུས་སྐོར་ལ་ཅུང་ཙམ་དཔྱད་པ།
ནང་དོན་གནད་བསྡུས། དམངས་ཁྲོད་རྩོམ་ཡིག་ལས་དོན་བརྗོད་རྩོམ་ཡིག་གི་གྲས་སུ་ཚུད་པའི་ངག་རྒྱུན་གྱི་གོ་དོན་དང་བྱུང་འཕེལ། རིགས་དགར་ཚུལ་བཅས་བརྗོད་ནས། དེའི་ཐུན་མོང་མ་ཡིན་པའི་སྒྱུ་རྩལ་གྱི་ཁྱད་ཆོས་དང་སྤྱི་ཚོགས་ལ་ཐོན་པའི་ནུས་པའི་སྐོར་ལ་དཔྱད་པ་ཐུང་ཐུང་ཞིག་བྲིས་ཡོད།
བརྡ་ཆད་གཙོ་བོ། དམངས་ཁྲོད་རྩོམ་ཡིག ངག་རྒྱུན། སྒྱུ་རྩལ་ཁྱད་ཆོས། བྱེད་ནུས།
                                                        གླེང་གཞི།
                                       མ་ལུས་རྒྱལ་བ་ཀུན་གྱི་མཁྱེན་རབ་ནི།།
                                       འགྲོ་ཅན་བརྩེ་བས་སྐྱོང་བའི་ཡེ་ཤེས་ལས།།
                                       འཇམ་པའི་དབྱངས་ཀྱི་ཞབས་དཀར་པད་མོ་ལ།།
                                       རྟེན་བྱེད་བ་དན་མཛེས་པོ་སྤྱི་བོར་འཛིན།།
      དམ་པའི་ལྷ་ཆོས་ལ་གུས་ཤིང་མ་གྱུར་འགྲོ་བ་སེམས་ཅན་ཀུན་ལ་སྙིང་རྗེ་ཡིས་སྐྱོང་བའི་བོད་མི་རིགས་ནི་སྟོད་མངའ་རིས་སྐོར་གསུམ་དང་བར་དབུས་གཙང་རུ་བཞི། སྨད་མདོ་ཁམས་སྒང་དྲུག་སྟེ་མདོ་དབུས་ས་མཐོར་འཚོ་གཞེས་གནང་ཡོད། བོད་པ་ཐུན་མོང་གིས་གསར་གཏོད་བྱས་པའི་གཟི་འོད་ལམ་ལམ་འཕྲོ་བའི་ངག་རྒྱུན་གྱི་སྒྱུ་རྩལ་རྩོམ་རིག་འདི་ནི་ལོ་རྒྱུས་ཀྱི་དོན་དངོས་དང་འཕྲུལ་སྣང་ཟུང་དུ་འབྲེལ་བ་ཞིག་ཡིན་ལ། དེ་མིན་རྟོག་བཏགས་དང་འཆར་ཡན་སོགས་ཀྱིས་ནང་དོན་དང་རྣམ་པ་བཅས་ཇེ་ལེགས་དང་ཇེ་མཛེས་སུ་བསྒྱུར་ཡོད།
      དམངས་ཁྲོད་རྩོམ་ཡིག་ལས་ངག་རྒྱུན་ནི་བོད་ཀྱི་ལོ་རྒྱུས་སྟེང་དངོས་སུ་བྱུང་མྱོང་བའི་མི་སྣ་ཞིག་གི་བྱུང་བ་དང་མཛད་རྗེས་རྣམས་བརྗོད་བྱར་སྟོན་པ་དང་། ས་གནས་སོ་སོའི་ཡུལ་ལྗོངས་དང་རི་ཆུ་གྲགས་ཅན་སོགས་མངོན་སུམ་མིག་གི་མཐོང་ཡུལ་དུ་གྱུར་བ་ཞིག་བརྗོད་བྱར་སྟོན་པ་བཅས་ལ་འཕྲུལ་སྣང་དང་རྟོག་བཏགས་འདྲེས་མས་མཚོན་པའི་དོན་བརྗོད་རྩོམ་ཡིག་ཅིག་ཡིན། དེ་ལ་བོད་མི་རིགས་རང་གི་ཁྱད་ཆོས་ལྡན་པ་མ་ཟད། ས་གནས་རང་བཞིན་དང་ལོ་རྒྱུས་ཀྱི་དོན་དངོས་རང་བཞིན་ངེས་ཅན་ལྡན་ནོ།།
དང་པོ། ངག་རྒྱུན་གྱི་གོ་དོན་དང་བྱུང་འཕེལ།
      སྤྱིར་དོན་གྱི་བྱུང་བ་བརྗོད་པའི་རྩོམ་རིག་གི་གྲས་སུ་ཚུད་པའི་ངག་རྒྱུན་ནི་ལོ་རྒྱུས་ཁྲོད་བྱུང་བའི་དོན་རྐྱེན་དང་ས་གནས། དུས་རབས་དང་མི་སྣ་སོགས་དངོས་ཡོད་ཀྱི་ས་བོན་ངེས་ཅན་ཞིག་ཡོད་པའི་ལོ་རྒྱུས་རང་བཞིན་གྱི་སྒྲུང་ཞིག་ཡིན་ཏེ། ཉིང་ཉི་མ་འོད་ཟེར་གྱི«ཆོས་འབྱུང་མེ་ཏོག་སྙིང་བོའི་སྦྲང་རྩིའི་བཅུད»ལས“བོད་ཀྱི་རྒྱལ་བོ་ལ་སྔ་བ་གཉའ་ཁྲི་བཙན་པོ་ཡིན་ཏེ། དེའི་སྐུ་རིང་ལ་གཏམ་རྒྱུད་དང་སྒྲུང་རྒྱུད། སྡེབ་སྦྱོར། བཀའི་སྐུགས་དང་། བྲོ་གར་དང་། གླུ་གཞས་དང་།ཤོད་རྩེན་དང་། རྩེད་འཇོ་ལ་སོགས་པ་བྱུང་བ་ཡིན་ནོ”ཞེས་གསུངས་པ་ལས་སྒྲུང་རྒྱུད་ཟེར་བ་ནི་ལོ་རྒྱུས་ཀྱི་ས་བོན་ངེས་ཅན་ལྡན་པའི་ངག་རྒྱུན་དང་བྱུང་བརྗོད་སྙན་ངག་ལ་གོ་ན་འགྲིག འདི་ལས་ངག་རྒྱུན་ནི་བོད་དུ་གནའ་སྔ་མོ་ནས་དར་བའི་དམངས་སྲོལ་གྱི་རྩོམ་རིག་ཞིག་ཡིན་ལ། དེར་ལོ་རྒྱུས་ཀྱི་དོན་ངེས་རང་བཞིན་ངེས་ཅན་ཞིག་མཆིསཔ་གསལ། ཡང«ཀ་ཆེམས་ཀ་ཁོལ་མ»ནང་དུ་བྱུང་བའི་སྒྲུང་དང་གཏམ་རྒྱུད། ངག་རྒྱུན་སོགས་ཞིབ་བསྡུར་བྱས་ན། བོད་ཀྱི་གནའ་བོའི་ངག་ཐོག་རྩོམ་རིག་ལས་ལྷ་སྒྲུང་དང་ངག་རྒྱུན། སྒྲུང་གཏམ་གསུམ་ནི་སོ་སོ་མ་ཡིན་པར་གསུམ་པོ་གཏམ་རྒྱུད་ཀྱི་ཁོངས་སུ་གཏོགས་ལ། དེ་ནས་རིམ་བཞིན་བརྗོད་བྱའི་ནང་དོན་མི་འདྲ་བ་ལྟར་རྩོམ་རྣམ་ལའང་བྱེ་བྲག་གི་ཁྱད་པར་བྱུང་སྟེ། ལྷ་སྒྲུང་དང་ངག་རྒྱུན། གཏམ་རྒྱུད་བཅས་ཀྱི་གོ་དོན་དང་ཁྱད་ཆོས་ལ་སོ་སོའི་གཞི་འཛིན་ས་བྱུང་བས་ཁྱད་པར་ཡང་གསལ་བོ་ཡོད་པར་གྱུར།དམངས་ཁྲོད་རྩོམ་རིག་ལས་ངག་རྒྱུན་གྱི་སྒྱུ་རྩལ་ཁྱད་ཆོས་དང་བྱེད་ནུས་སྐོར་ལ་ཅུང་ཙམ་དཔྱད་པ།
ནང་དོན་གནད་བསྡུས། དམངས་ཁྲོད་རྩོམ་ཡིག་ལས་དོན་བརྗོད་རྩོམ་ཡིག་གི་གྲས་སུ་ཚུད་པའི་ངག་རྒྱུན་གྱི་གོ་དོན་དང་བྱུང་འཕེལ། རིགས་དགར་ཚུལ་བཅས་བརྗོད་ནས། དེའི་ཐུན་མོང་མ་ཡིན་པའི་སྒྱུ་རྩལ་གྱི་ཁྱད་ཆོས་དང་སྤྱི་ཚོགས་ལ་ཐོན་པའི་ནུས་པའི་སྐོར་ལ་དཔྱད་པ་ཐུང་ཐུང་ཞིག་བྲིས་ཡོད།
བརྡ་ཆད་གཙོ་བོ། དམངས་ཁྲོད་རྩོམ་ཡིག ངག་རྒྱུན། སྒྱུ་རྩལ་ཁྱད་ཆོས། བྱེད་ནུས།
      གླེང་གཞི།
མ་ལུས་རྒྱལ་བ་ཀུན་གྱི་མཁྱེན་རབ་ནི།།
འགྲོ་ཅན་བརྩེ་བས་སྐྱོང་བའི་ཡེ་ཤེས་ལས།། 
འཇམ་པའི་དབྱངས་ཀྱི་ཞབས་དཀར་པད་མོ་ལ།། 
རྟེན་བྱེད་བ་དན་མཛེས་པོ་སྤྱི་བོར་འཛིན།།
      དམ་པའི་ལྷ་ཆོས་ལ་གུས་ཤིང་མ་གྱུར་འགྲོ་བ་སེམས་ཅན་ཀུན་ལ་སྙིང་རྗེ་ཡིས་སྐྱོང་བའི་བོད་མི་རིགས་ནི་སྟོད་མངའ་རིས་སྐོར་གསུམ་དང་བར་དབུས་གཙང་རུ་བཞི། སྨད་མདོ་ཁམས་སྒང་དྲུག་སྟེ་མདོ་དབུས་ས་མཐོར་འཚོ་གཞེས་གནང་ཡོད། བོད་པ་ཐུན་མོང་གིས་གསར་གཏོད་བྱས་པའི་གཟི་འོད་ལམ་ལམ་འཕྲོ་བའི་ངག་རྒྱུན་གྱི་སྒྱུ་རྩལ་རྩོམ་རིག་འདི་ནི་ལོ་རྒྱུས་ཀྱི་དོན་དངོས་དང་འཕྲུལ་སྣང་ཟུང་དུ་འབྲེལ་བ་ཞིག་ཡིན་ལ། དེ་མིན་རྟོག་བཏགས་དང་འཆར་ཡན་སོགས་ཀྱིས་ནང་དོན་དང་རྣམ་པ་བཅས་ཇེ་ལེགས་དང་ཇེ་མཛེས་སུ་བསྒྱུར་ཡོད།
      དམངས་ཁྲོད་རྩོམ་ཡིག་ལས་ངག་རྒྱུན་ནི་བོད་ཀྱི་ལོ་རྒྱུས་སྟེང་དངོས་སུ་བྱུང་མྱོང་བའི་མི་སྣ་ཞིག་གི་བྱུང་བ་དང་མཛད་རྗེས་རྣམས་བརྗོད་བྱར་སྟོན་པ་དང་། ས་གནས་སོ་སོའི་ཡུལ་ལྗོངས་དང་རི་ཆུ་གྲགས་ཅན་སོགས་མངོན་སུམ་མིག་གི་མཐོང་ཡུལ་དུ་གྱུར་བ་ཞིག་བརྗོད་བྱར་སྟོན་པ་བཅས་ལ་འཕྲུལ་སྣང་དང་རྟོག་བཏགས་འདྲེས་མས་མཚོན་པའི་དོན་བརྗོད་རྩོམ་ཡིག་ཅིག་ཡིན། དེ་ལ་བོད་མི་རིགས་རང་གི་ཁྱད་ཆོས་ལྡན་པ་མ་ཟད། ས་གནས་རང་བཞིན་དང་ལོ་རྒྱུས་ཀྱི་དོན་དངོས་རང་བཞིན་ངེས་ཅན་ལྡན་ནོ།།
དང་པོ། ངག་རྒྱུན་གྱི་གོ་དོན་དང་བྱུང་འཕེལ།
      སྤྱིར་དོན་གྱི་བྱུང་བ་བརྗོད་པའི་རྩོམ་རིག་གི་གྲས་སུ་ཚུད་པའི་ངག་རྒྱུན་ནི་ལོ་རྒྱུས་ཁྲོད་བྱུང་བའི་དོན་རྐྱེན་དང་ས་གནས། དུས་རབས་དང་མི་སྣ་སོགས་དངོས་ཡོད་ཀྱི་ས་བོན་ངེས་ཅན་ཞིག་ཡོད་པའི་ལོ་རྒྱུས་རང་བཞིན་གྱི་སྒྲུང་ཞིག་ཡིན་ཏེ། ཉིང་ཉི་མ་འོད་ཟེར་གྱི«ཆོས་འབྱུང་མེ་ཏོག་སྙིང་བོའི་སྦྲང་རྩིའི་བཅུད»ལས“བོད་ཀྱི་རྒྱལ་བོ་ལ་སྔ་བ་གཉའ་ཁྲི་བཙན་པོ་ཡིན་ཏེ། དེའི་སྐུ་རིང་ལ་གཏམ་རྒྱུད་དང་སྒྲུང་རྒྱུད། སྡེབ་སྦྱོར། བཀའི་སྐུགས་དང་། བྲོ་གར་དང་། གླུ་གཞས་དང་།ཤོད་རྩེན་དང་། རྩེད་འཇོ་ལ་སོགས་པ་བྱུང་བ་ཡིན་ནོ”ཞེས་གསུངས་པ་ལས་སྒྲུང་རྒྱུད་ཟེར་བ་ནི་ལོ་རྒྱུས་ཀྱི་ས་བོན་ངེས་ཅན་ལྡན་པའི་ངག་རྒྱུན་དང་བྱུང་བརྗོད་སྙན་ངག་ལ་གོ་ན་འགྲིག འདི་ལས་ངག་རྒྱུན་ནི་བོད་དུ་གནའ་སྔ་མོ་ནས་དར་བའི་དམངས་སྲོལ་གྱི་རྩོམ་རིག་ཞིག་ཡིན་ལ། དེར་ལོ་རྒྱུས་ཀྱི་དོན་ངེས་རང་བཞིན་ངེས་ཅན་ཞིག་མཆིསཔ་གསལ། ཡང«ཀ་ཆེམས་ཀ་ཁོལ་མ»ནང་དུ་བྱུང་བའི་སྒྲུང་དང་གཏམ་རྒྱུད། ངག་རྒྱུན་སོགས་ཞིབ་བསྡུར་བྱས་ན། བོད་ཀྱི་གནའ་བོའི་ངག་ཐོག་རྩོམ་རིག་ལས་ལྷ་སྒྲུང་དང་ངག་རྒྱུན། སྒྲུང་གཏམ་གསུམ་ནི་སོ་སོ་མ་ཡིན་པར་གསུམ་པོ་གཏམ་རྒྱུད་ཀྱི་ཁོངས་སུ་གཏོགས་ལ། དེ་ནས་རིམ་བཞིན་བརྗོད་བྱའི་ནང་དོན་མི་འདྲ་བ་ལྟར་རྩོམ་རྣམ་ལའང་བྱེ་བྲག་གི་ཁྱད་པར་བྱུང་སྟེ། ལྷ་སྒྲུང་དང་ངག་རྒྱུན། གཏམ་རྒྱུད་བཅས་ཀྱི་གོ་དོན་དང་ཁྱད་ཆོས་ལ་སོ་སོའི་གཞི་འཛིན་ས་བྱུང་བས་ཁྱད་པར་ཡང་གསལ་བོ་ཡོད་པར་གྱུར།