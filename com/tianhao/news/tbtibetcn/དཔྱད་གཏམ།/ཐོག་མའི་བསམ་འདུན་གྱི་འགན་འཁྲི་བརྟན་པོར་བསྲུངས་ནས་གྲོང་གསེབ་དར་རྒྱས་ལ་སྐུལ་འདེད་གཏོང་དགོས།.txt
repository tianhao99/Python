ཐོག་མའི་བསམ་འདུན་གྱི་འགན་འཁྲི་བརྟན་པོར་བསྲུངས་ནས་གྲོང་གསེབ་དར་རྒྱས་ལ་སྐུལ་འདེད་གཏོང་དགོས།

ཀྲའོ་ཐེ་ཙི་གྲོང་ཚོའི་གྲུབ་འབྲས་ལས་གྲོང་གསེབ་འཕེལ་རྒྱས་དང་དར་རྒྱས་མངོན་འགྱུར་གྱི“སྣེ་འཁྲིད་མཁན”ལ་ཏང་གཤིས་བརྟན་པ་དང་ལེགས་སྐྱེས་ལ་སྤྲོ་བའི་ཀུན་སྤྱོད་ལྡན་དགོས་པ་ར་འཕྲོད་ཐུབ་ཡོད།　ལོ་31རིང་ཧྥན་ཀྲེན་ཤིས་ལ“གོ་གནས་འཕར་བ་དང་རྒྱུ་ནོར་འཕེལ་བའི”གོ་སྐབས་མང་པོ་ཕྲད་ཡོད་མོད།　འོན་ཀྱང་གྲངས་འབོར་ཆེ་བའི་ཁེ་བཟང་ངམ་ཡང་ན་མིང་གྲགས་གང་ཞིག་གི་མདུན་དུའང་ཁོང་གིས་གྲོང་མི་ཕྱུག་པོ་ཆགས་རྒྱུའི་ཐོག་མའི་བསམ་འདུན་གྱི་འགན་འཁྲི་ཐོག་མཐའ་བར་གསུམ་དུ་བློ་ལ་བརྟན་པོར་བཅངས་ནས་གཡོ་འགུལ་སྤུ་ཙམ་ཡང་ཐེབས་མེད།
གྲོང་གསེབ་འཕེལ་རྒྱས་དང་དར་རྒྱས་གཏོང་བར“སྣེ་འཁྲིད་མཁན”གྱིས་སེམས་པ་གྲོང་མིར་ཕྱོགས་པ་དང་འགན་འཁྲི་འཁུར་ཕོད་པ་བྱེད་དགོས།　གྲོང་ཚོ་དབུལ་ཞིང་ཕོངས་པའི་གནས་ཚུལ་འོག་མཉམ་སྡེབ་དཔལ་འབྱོར་འཕེལ་རྒྱས་གཏོང་ཆེད།　ཧྥང་ཀྲེན་ཤིས་ཀྱིས་མང་ཚོགས་ཀྱི་སྣེ་ཁྲིད་དེ་གྲོང་ཚོར་ཆུ་རགས་རྒྱག་པ་དང་།　ཞིང་ཁ་སྦོལ་བ།　འབྲས་ཤིང་འཛུགས་པ།　སློབ་གྲྭ་བསྐྱར་སྐྲུན་བཅས་བྱས་པས་ལས་སྒྲུབ་ལས་གཏོད་ཀྱི་ཆོད་སེམས་དང་།　ཡིད་ཆེས།　འགན་འཁྲི་ཁུར་སེམས་བཅས་མངོན་པ་དང་ཁོང་གིས་བློ་གཅིག་སེམས་གཅིག་ངང་གཞུང་དོན་སྒྲུབ་པ་དང་སྒེར་སེམས་མེད་པའི་བསམ་པའི་ཉམས་འགྱུར་ཡང་མངོན་ཡོད།　དེ་དག་ལས་ཧྥང་ཀྲེན་ཤིས་ལ་མང་ཚོགས་ཀྱི་བརྩི་བཀུར་ཐོབ་པ་དང་རི་གྲོང་ལ་མི་རྣམས་དགའ་འོས་པའི་འགྱུར་ལྡོག་ཆེན་པོ་བྱུང་ཡོད།（ཤིན་ཧྭ་གསར་འགྱུར་ཁང་ནས）
