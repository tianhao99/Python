དྲ་རྒྱ་བདེ་འཇགས་ཡོང་རྒྱུ་ནི་མི་དམངས་ཀྱི་ཆེད་དུ་ཡིན་ལ། དྲ་རྒྱ་བདེ་འཇགས་ཡོང་བ་དེ་ཡང་མི་དམངས་ལ་བརྟེན་དགོས།

“དྲ་རྒྱའི་བདེ་འཇགས་མེད་ན་རྒྱལ་ཁབ་ཀྱི་བདེ་འཇགས་མེད”ཏང་གི་ཚོགས་ཆེན་བཅོ་བརྒྱད་པ་འཚོགས་ཚུན། སྤྱི་ཁྱབ་ཧྲུའུ་ཅི་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གིས་དྲ་རྒྱའི་བདེ་འཇགས་ལ་ཚད་མཐོའི་མཐོང་ཆེན་གནང་བ་དང་། ཁྱབ་ཁོངས་མང་པོའི་ཆ་འཕྲིན་ཅན་འཛུགས་སྐྲུན་དང་དྲ་རྒྱའི་བདེ་འཇགས་ཀྱི་གནད་དོན་གལ་ཆེན་གཅིག་གྱུར་འཆར་འགོད་དང་མཐུན་སྦྱོར་གནང་སྟེ། ཐབས་ཇུས་བཀོད་སྒྲིག་གལ་ཆེན་རབ་དང་རིམ་པ་གནང་ནས་དྲ་རྒྱའི་བདེ་འཇགས་ཀྱི་བྱ་གཞག་ཐད་ལོ་རྒྱུས་རང་བཞིན་གྱི་གྲུབ་འབྲས་ཐོབ་རྒྱུར་སྐུལ་འདེད་བཏང་ཡོད།
དྲ་རྒྱའི་འཕེལ་རྒྱས་ཀྱིས་གོ་ལ་ཧྲིལ་པོའི་རྒྱལ་ཁབ་ཁག་གི་དྲ་རྒྱའི་ཆ་འཕྲིན་ལག་རྩལ་ལ་དམིགས་ནས་རེས་སྐོར་གསར་པའི་ལག་རྩལ་གསར་བརྗེར་སྐུལ་འདེད་ནུས་ལྡན་དང་། སྤྱི་ཚོགས་འཕེལ་རྒྱས་གཏོང་བའི་དངོས་པོའི་རྨང་གཞི་ཟམ་མི་ཆད་པར་བསྐྱར་སྐྲུན་ཇེ་མགྱོགས་སུ་བཏང་ཡོད་ཅིང་། ལྷག་པར་དུ་གོ་ལ་ཧྲིལ་པོ་གཞི་གཅིག་ཅན་དུ་འགྱུར་བའི་འཕེལ་རིམ་ཟམ་མི་ཆད་པར་གཏིང་ཟབ་ཏུ་འགྲོ་བའི་དེང་གི་དུས་འདིར། དྲ་རྒྱས་ཕན་ཚུན་འབྲེལ་མཐུད་དང་ཕན་ཚུན་སྤེལ་རེས་ཀྱི་ཁྱད་ཆོས་ལ་བརྟེན་ནས་འཛམ་གླིང་རིམ་བཞིན་གཞི་གཅིག་ཏུ་འདྲེས་བཞིན་ཡོད་མོད། འོན་ཀྱང་དེ་དང་དུས་མཚུངས་ཆ་འཕྲིན་མཉམ་སྤྱོད་དང་ཐོན་ཁུངས་སྤྱི་ཁྱབ་ལ་ཕན་པའི་སྔོན་འགྲོའི་ཆ་རྐྱེན་བཟང་པོའི་འོག་ཉེན་ཁ་དང་འགྲན་སློང་ཡང་གནས་ཡོད་དེ། ཕྱོགས་གཅིག་ནས་དྲ་རྒྱའི་ལག་རྩལ་ལ་འཕེལ་རྒྱས་ཕྱིན་པ་དེས་རྒྱལ་ཁབ་ཅིག་གི་མང་ཚོགས་དབར་གྱི་འབྲེལ་འདྲིས་ལ་ཤུགས་སྣོན་ཐེབས་པ་དང་། མང་ཚོགས་ཆབ་སྲིད་ནང་ཞུགས་པའི་ཐབས་ལམ་རྒྱ་ཆེར་ཕྱིན་པ་མ་ཟད་འཛམ་གླིང་ཁྱབ་ཁོངས་ནང་གི་མང་ཚོགས་དབར་རིག་གནས་དང་ཆ་འཕྲིན་མཉམ་འདྲེས་དང་ཆབ་སྲིད་ནང་ཞུགས་ཚད་ལ་སྐུལ་འདེད་བཏང་ཡོད། ཕྱོགས་གཞན་ཞིག་ནས་དྲ་རྒྱའི་ལག་རྩལ་འདི་རྒྱལ་ཁབ་ཀྱི་ཆབ་སྲིད་དང་། དཔལ་འབྱོར། དམག་དོན། རིག་གནས། སློབ་གསོ་སོགས་ཁྱབ་ཁོངས་ཁག་ཏུ་རྒྱ་ཁྱབ་ངང་སྤྱོད་བཞིན་ཡོད་པས་སྤྱི་ཚོགས་དང་དཔལ་འབྱོར་འཕེལ་རྒྱས་ཀྱི་སྒུལ་ཤུགས་ཆེན་པོ་ཞིག་ཏུ་གྱུར་ཡོད་པ་མ་ཟད། འདིར་བརྟེན་ཚད་ཇེ་ཆེར་འགྲོ་བཞིན་ཡོད་པས“སྐྲ་གཅིག་འཐེན་ན་ལུས་ཡོངས་འགུལ་བ”ལྟ་བུའི་འགག་རྩའི་ནུས་པ་ལྡན་ཡོད། གལ་ཏེ་དྲ་རྒྱའི་བདེ་འཇགས་ཐད་གནད་ཚུལ་ཐོན་ཚེ་ཆུང་ས་ནས་བརྗོད་ན་རྒྱལ་ཁབ་ཀྱི་རྒྱུན་ལྡན་འཁོར་སྐྱོད་ལ་ཤུགས་རྐྱེན་ཐེབས་པ་དང་། ཆེ་ས་ནས་བརྗོད་ན་རྒྱལ་ཁབ་ཀྱི་འགག་རྩའི་ཁྱབ་ཁོངས་ལ་གནོད་འཚེ་ཕོག་ནས་ཐད་ཀར་ཉེན་ཁ་ཆེན་པོ་བཟོ་སྲིད།
མཉམ་སྦྲེལ་དྲ་རྒྱ་ནི་མིའི་རིགས་ཐུན་མོང་གི་ཁྱིམ་གཞིས་ཤིག་ཡིན། བདེ་འཇགས་དང་། བརྟན་ལྷིང་། དར་རྒྱས་བཅས་ཀྱི་དྲ་རྒྱའི་བར་མཐོངས་ནི་རྒྱལ་ཁབ་གཅིག་གི་དགོས་མཁོ་ཙམ་མིན་པར་དེ་བས་འཛམ་གླིང་གི་དགོས་མཁོ་ཡང་ཡིན། དྲ་རྒྱའི་བདེ་འཇགས་ལ་འགན་སྲུང་བྱེད་པ་དང་རྒྱལ་ཁབ་ཀྱི་བདེ་འཇགས་ལ་སྲུང་སྐྱོང་བྱེད་པ་ནི་གཅིག་གྱུར་ཡིན།
“དྲ་རྒྱ་བདེ་འཇགས་ཡོང་རྒྱུ་ནི་མི་དམངས་ཀྱི་ཆེད་དུ་ཡིན་ལ། དྲ་རྒྱ་བདེ་འཇགས་ཡོང་བ་དེ་ཡང་མི་དམངས་ལ་བརྟེན་དགོས། དྲ་རྒྱའི་བདེ་འཇགས་སྲུང་སྐྱོང་བྱ་རྒྱུ་ནི་སྤྱི་ཚོགས་ཡོངས་ཀྱི་ཐུན་མོང་གི་འགན་འཁྲི་ཡིན་པས། སྲིད་གཞུང་དང་། ཁེ་ལས། སྤྱི་ཚོགས་སྒྲིག་འཛུགས། རྒྱ་ཆེའི་དྲ་དམངས་བཅས་མཉམ་དུ་ཞུགས་ནས། དྲ་རྒྱའི་བདེ་འཇགས་ཀྱི་འགོག་སྲུང་འཛིང་རགས་མཉམ་དུ་བསྐྲུན་དགོས” སྤྱི་ཁྱབ་ཧྲུའུ་ཅི་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གིས་གཟིགས་རྒྱང་རིང་བའི་སྒོ་ནས་དྲ་རྒྱའི་བདེ་འཇགས་ཀྱི་གནད་དོན་དེ་རྒྱལ་ཁབ་ཀྱི་འཐབ་ཇུས་རིམ་པར་མཐོར་འདེགས་བཏང་སྟེ། སྤྱི་ཡོངས་ཀྱི་རྒྱལ་ཁབ་བདེ་འཇགས་ལྟ་བའི་སྣེ་ཁྲིད་འོག་དྲ་རྒྱའི་སྟོབས་ལྡན་རྒྱལ་ཁབ་འཛུགས་སྐྲུན་མ་ལག་ཞིབ་ཚགས་ཀྱི་སྒོ་ནས་དོན་འཁྱོལ་བྱེད་རྒྱུ་ཡིན་པ་རེད།
དྲ་རྒྱའི་བར་མཐོངས་ནི་ཁྲིམས་ཕྱིའི་ས་ཆ་ཞིག་མ་ཡིན་པར། དེ་བས་དྲ་རྒྱའི་བདེ་འཇགས་ནི་རྒྱལ་ཁབ་ཀྱི་བདེ་འཇགས་དང་རྒྱལ་ཁབ་ཀྱི་འཕེལ་རྒྱས་དང་འབྲེལ་བ་ཡོད་ལ། དྲ་དམངས་ཚང་མའི་བདེ་རྩར་ཐུག་པའི་ཁེ་ཕན་དང་ཡང་ཐད་ཀར་འབྲེལ་བ་ཡོད། དྲ་དམངས་ཚང་མའི་བདེ་འཇགས་ལ་སྲུང་སྐྱོང་ཡག་པོ་བྱས་ནས། དྲ་རྒྱའི་བར་མཐོངས་ཀྱི་སྒྲིག་ལམ་བཟང་པོ་ཞིག་ཐུན་མོང་ཐོག་བསྐྲུན་ཚེ་གཞི་ནས་དྲ་རྒྱའི་བདེ་འཇགས་ཀྱི་རྩ་བ་ཚུགས་ཐུབ་པ་དང་། རྒྱལ་ཁབ་ཀྱི་དྲ་རྒྱའི་བདེ་འཇགས་ཀྱི་སྲ་ཞིང་བརྟན་པའི་ལྕགས་རི་རིང་པོ་ཞིག་བསྐྲུན་ཐུབ།
