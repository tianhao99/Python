ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ཁྲིམས་སྐྱོང་མ་ལག་མཐའ་འཁྱོངས་དང་འཐུས་སྒོ་ཚང་དུ་གཏོང་དགོས།

ཏང་གི་སྐབས་བཅུ་དགུ་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་བཞི་པའི་དགོངས་དོན་སློབ་སྦྱོང་ལག་བསྟར་གཏིང་ཟབ་བྱ་རྒྱུའི་སྐོར་གྱི་གླེང་ཐེངས་བཞི་པ།
ཏང་གི་སྐབས་བཅུ་དགུ་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་བཞི་པའི་ཐོག་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ཁྲིམས་སྐྱོང་མ་ལག་མཐའ་འཁྱོངས་དང་འཐུས་སྒོ་ཚང་དུ་བཏང་ནས། ཏང་གི་རྒྱལ་ཁབ་ཁྲིམས་བཞིན་སྐྱོང་བ་དང་ཁྲིམས་བཞིན་སྲིད་སྐྱོང་བའི་ནུས་པ་ཆེ་རུ་གཏོང་བའི་ཐད་ཕྱོགས་ཡོངས་ནས་བཀོད་སྒྲིག་བྱས་པ་དང་། རྒྱལ་ཁབ་ཁྲིམས་བཞིན་སྐྱོང་བ་དང་ཁྲིམས་བཞིན་སྲིད་སྐྱོང་བའི་ཐད་བསམ་བློ་གསར་པ་དང་། ལྟ་བ་གསར་པ། བྱེད་ཐབས་གསར་པ་བཅས་རབ་དང་རིམ་པ་བཏོན་པ། རྩ་ཁྲིམས་ཕྱོགས་ཡོངས་ནས་ལག་བསྟར་བྱེད་པའི་སྒྲིག་སྲོལ་ལམ་སྲོལ་འཐུས་སྒོ་ཚང་དུ་གཏོང་བ་དང་། ཁྲིམས་འཛུགས་སྒྲིག་སྲོལ་ལམ་སྲོལ་འཐུས་སྒོ་ཚང་དུ་གཏོང་བ། སྤྱི་ཚོགས་དྲང་གཞག་དྲང་བདེན་གྱི་འགན་ལེན་ལམ་ལུགས་འཐུས་སྒོ་ཚང་དུ་གཏོང་བ། བཅའ་ཁྲིམས་ལག་བསྟར་ལ་ལྟ་སྐུལ་བྱེད་ཤུགས་ཆེ་རུ་གཏོང་དགོས་པའི་ནན་བཤད་བྱས་པ་བཅས་ལ་མངོན་གསལ་དོད་པའི་དུས་རབས་ཀྱི་རང་བཞིན་དང་། ཆབ་སྲིད་ཀྱི་ཁ་ཕྱོགས་རང་བཞིན། ཚན་རིག་དང་མཐུན་པའི་མཛུབ་ཁྲིད་རང་བཞིན། ཏན་ཏིག་གི་དམིགས་སའི་རང་བཞིན་བཅས་ལྡན་ཡོད་པས། རྒྱལ་ཁབ་ཁྲིམས་སྐྱོང་དང་ཁྲིམས་སྐྱོང་སྲིད་གཞུང་འཛུགས་སྐྱོང་ལ་སྐུལ་འདེད་ནུས་ལྡན་ཐུབ་ནས་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ལམ་ལུགས་མཐའ་འཁྱོངས་དང་འཐུས་སྒོ་ཚང་དུ་གཏོང་བ་དང་། རྒྱལ་ཁབ་བཅོས་སྐྱོང་མ་ལག་དང་བཅོས་སྐྱོང་ནུས་པ་དེང་རབས་ཅན་ལ་སྐུལ་འདེད་གཏོང་ཆེད་ཁྲིམས་སྐྱོང་གི་འགན་ལེན་ནུས་ལྡན་ཐུབ་ངེས་རེད།
ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ཁྲིམས་སྐྱོང་མ་ལག་མཐའ་འཁྱོངས་དང་འཐུས་སྒོ་ཚང་དུ་གཏོང་བར། ཁྲིམས་བཞིན་བོད་སྐྱོང་ལ་ཕྱོགས་ཡོངས་ནས་སྐུལ་འདེད་གཏོང་བ་དང་ཁྲིམས་སྐྱོང་བོད་ལྗོངས་འཛུགས་སྐྲུན་བྱེད་དགོས། ལྗོངས་ཡོངས་ཀྱི་རིམ་པ་ཁག་དང་སྡེ་ཚན་ཁག་གིས་ཏང་ཀྲུང་དབྱང་གི་ཐབས་ཇུས་བཀོད་སྒྲིག་གཞིར་བཟུང་། བློ་བརྟན་འགྱུར་མེད་ངང་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ཁྲིམས་སྐྱོང་འགྲོ་ལམ་དུ་བསྐྱོད་དེ། ཁྲིམས་བཞིན་བོད་སྐྱོང་ལ་ཕྱོགས་ཡོངས་ནས་སྐུལ་འདེད་གཏོང་བ་དང་། ཁྲིམས་བཞིན་བོད་སྐྱོང་དང་། ཁྲིམས་བཞིན་སྲིད་སྐྱོང་། ཁྲིམས་བཞིན་སྲིད་འཛིན་བཅས་ལ་མཉམ་དུ་སྐུལ་འདེད་གཏོང་རྒྱུ་མཐའ་འཁྱོངས་བྱེད་པ། ཁྲིམས་སྐྱོང་བོད་ལྗོངས་དང་། ཁྲིམས་སྐྱོང་སྲིད་གཞུང་། ཁྲིམས་སྐྱོང་སྤྱི་ཚོགས་བཅས་གཞི་གཅིག་འཛུགས་སྐྱོང་མཐའ་འཁྱོངས་བྱེད་པ། ཆ་ཚང་བའི་བཅའ་ཁྲིམས་ཚད་ལྡན་མ་ལག་དང་། ནུས་པ་ཆེ་བའི་ཁྲིམས་སྐྱོང་ལག་བསྟར་མ་ལག ཧ་ཅང་ནན་པའི་ཁྲིམས་སྐྱོང་ལྟ་སྐུལ་མ་ལག ནུས་པ་ལྡན་པའི་ཁྲིམས་སྐྱོང་འགན་ལེན་མ་ལག་མགྱོགས་མྱུར་ཆགས་པར་བྱེད་པ། འཐུས་སྒོ་ཚང་བའི་ཏང་ནང་ཁུལ་གྱི་ཁྲིམས་སྲོལ་མ་ལག་མགྱོགས་མྱུར་ཆགས་པར་བྱེད་པ། ཁྲིམས་འཛུགས་ཚན་རིག་དང་མཐུན་པ་དང་། ཁྲིམས་བསྟར་ནན་པོ། ཁྲིམས་འཛིན་དྲང་གཞག དམངས་ཡོངས་ཁྲིམས་སྲུང་བཅས་ལ་ཕྱོགས་ཡོངས་ནས་སྐུལ་འདེད་བཏང་སྟེ། ཁྲིམས་སྐྱོང་བོད་ལྗོངས་འཛུགས་སྐྱོང་ལ་སྐུལ་འདེད་གཏོང་དགོས།
ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ཁྲིམས་སྐྱོང་མ་ལག་མཐའ་འཁྱོངས་དང་འཐུས་སྒོ་ཚང་དུ་བཏང་ནས་ཁྲིམས་སྐྱོང་བོད་ལྗོངས་འཛུགས་སྐྲུན་བྱེད་པར། ངེས་པར་དུ་འགག་རྩར་དམ་འཛིན་གྱིས་འབེན་ཡོད་སར་མདའ་འཕེན་དགོས། ཀྲུང་དབྱང་གི་དགོངས་དོན་ཕྱོགས་ཡོངས་ནས་ལག་ལེན་བསྟར་དགོས་ལ། རང་ལྗོངས་ཀྱི་དོན་དངོས་དང་ཡང་ཟུང་འབྲེལ་དམ་ཟབ་བྱེད་དགོས། རྩ་ཁྲིམས་ཕྱོགས་ཡོངས་ནས་ལག་བསྟར་འགན་ལེན་བྱེད་པའི་སྒྲིག་སྲོལ་ལམ་སྲོལ་འཐུས་སྒོ་ཚང་དུ་བཏང་ནས་རྩ་ཁྲིམས་ཀྱི་དྲིལ་བསྒྲགས་དང་སློབ་གསོ་ཁྲིམས་སྐྱོང་གི་དྲིལ་བསྒྲགས་དང་སློབ་གསོ་གཏོང་བའི་ལས་འགན་ཨང་དང་པོར་བརྩི་བ་དང་། ཏང་གི་འགོ་ཁྲིད་ལ་ཤུགས་སྣོན་རྒྱག་པ་དྲིལ་བསྒྲགས་ཀྱི་ལྟེ་བའི་ནང་དོན་ལ་བརྩིས་ཏེ་རྩ་ཁྲིམས་དང་བཅའ་ཁྲིམས་ཀྱི་དབང་གྲགས་སྲུང་སྐྱོང་ཏན་ཏིག་བྱེད་དགོས། ཁྲིམས་ལུགས་ཁྱབ་གདལ་གྱི་ལས་དོན་དེ་བས་མངོན་གསལ་དོད་པའི་གནས་བབ་ཏུ་བཞག་ནས་གྲོང་སྡོད་ལས་དོན་རུ་ཁག་དང་གཞི་རིམ་ཏང་རྩ་འཛུགས་ཀྱི་ནུས་པ་འདོན་སྤེལ་གང་ལེགས་བྱེད་པ་དང་། “བདུན་ལྔའི་ཁྲིམས་ལུགས་ཁྱབ་གདལ”ལ་དམ་འཛིན་ཏན་ཏིག་དང་ཡག་པོ་བྱེད་པ། ལས་ཁུངས་དང་། གྲོང་གསེབ། སྡེ་ཁུལ། སློབ་གྲྭ ཁེ་ལས། ཚན་པ། དགོན་སྡེ་བཅས་སུ་རྩ་ཁྲིམས་དང་བཅའ་ཁྲིམས་དྲིལ་བསྒྲགས་བྱེད་པར་སྐུལ་འདེད་གཏོང་བ་བཅས་བྱས་ནས། མི་རིགས་ཁག་གི་མང་ཚོགས་ཀྱི་ཁྲིམས་བཀུར་ཁྲིམས་སྲུང་གི་འདུ་ཤེས་ཟབ་ཏུ་ཏན་ཏིག་གཏོང་དགོས། ཁྲིམས་འཛུགས་ཀྱི་སྒྲིག་སྲོལ་ལམ་སྲོལ་འཐུས་སྒོ་ཚང་དུ་གཏོང་བ་དང། ལྟེ་བར་དམིགས་པ་དང་སྤྱི་ཡོངས་ལ་ཞབས་འདེགས་ཞུས་ནས་དཔལ་འབྱོར་འཛུགས་སྐྲུན་དང་། དམངས་འཚོ་འགན་ལེན། སྤྱི་ཚོགས་བཅོས་སྐྱོང་། བརྟན་ལྷིང་སྲུང་སྐྱོང་། ཆོས་ལུགས་དོ་དམ། མི་རིགས་མཐུན་སྒྲིལ། སྣོད་བཅུད་སྲུང་སྐྱོང་། གྲོང་གསེབ་དར་རྒྱས། མཐའ་མཚམས་འཛུགས་སྐྲུན་སོགས་ཀྱི་ཁྱབ་ཁོངས་སུ་ཁྲིམས་འཛུགས་པར་ཤུགས་སྣོན་རྒྱག་དགོས། དོན་དངོས་དང་ཟུང་འབྲེལ་དང་ཡུལ་བབ་དང་བསྟུན་ནས་ཁྲིམས་འཛུགས་བརྟག་ཞིབ་གཏིང་ཟབ་བྱས་ཏེ་ཚན་རིག་དང་མཐུན་པའི་ཁྲིམས་འཛུགས་དང་། དམངས་གཙོའི་ཁྲིམས་འཛུགས། ཁྲིམས་བཞིན་ཁྲིམས་འཛུགས་བཅས་ཀྱི་ཆུ་ཚད་མཐོ་རུ་བཏང་སྟེ། དོན་དངོས་དང་མཐུན་པ་དང་། དམངས་འདོད་ལ་བརྩི་འཇོག ལག་བསྟར་གོ་ཆོད་བཅས་ཐུབ་པའི་འགན་ལེན་བྱེད་དགོས། སྤྱི་ཚོགས་དྲང་གཞག་དྲང་བདེན་གྱི་ཁྲིམས་སྐྱོང་འགན་ལེན་མ་ལག་འཐུས་སྒོ་ཚང་དུ་བཏང་ནས་ཁྲིམས་སྐྱོང་འཛུགས་སྐྱོང་མི་དམངས་ཀྱི་ཆེད་དུ་བྱེད་པ་དང་མི་དམངས་ལ་རྟེན་རྒྱུ་མཐའ་འཁྱོངས། “བརྟན་ལྷིང་ཨང་དང་པོར་འཇོག་པ”མཐའ་འཁྱོངས། མཐའ་ཚད་ཀྱི་བསམ་གཞིག་བརྟན་པོ་འཛུགས་པ། འཐབ་རྩོད་ཀྱི་སྙིང་སྟོབས་དར་སྤེལ་གཏོང་བ། མཉམ་སྐྲུན་མཉམ་བཅོས་མཉམ་སྤྱོད་བཅས་ཀྱི་དེང་རབས་གཞི་རིམ་སྤྱི་ཚོགས་བཅོས་སྐྱོང་གི་རྣམ་པ་གསར་པ་གང་མགྱོགས་ཆགས་པར་བྱས་ཏེ། བརྟན་ལྷིང་ཐད་གཞན་སྐུལ་ནས་རང་འགུལ་དུ་འགྱུར་བའི་སྤྱི་ཚོགས་བཅོས་སྐྱོང་ལ་སྐུལ་འདེད་ནུས་ལྡན་གཏོང་དགོས། དཀའ་ངལ་དང་རྙོག་དྲ་སྲིད་གཞུང་གིས་ཐག་གཅོད་པ་དང་། སྟབས་བདེ་དང་ཕན་པ་མང་ཚོགས་ལ་སྐྲུན་རྒྱུ་མཐའ་འཁྱོངས་བྱས་ནས། ལས་སྟེགས་མགྱོགས་མྱུར་སྐྲུན་པ་དང་། བཅའ་ཁྲིམས་ཀྱི་ཞབས་འདེགས་ཞུ་རྒྱ་ཆེ་རུ་གཏོང་བ། ཁྱབ་ཁྱོན་ཆེ་རུ་གཏོང་བ་བཅས་བྱས་ནས་མི་དམངས་མང་ཚོགས་ཀྱི་བཅའ་ཁྲིམས་ཞབས་ཞུའི་དགོས་མཁོ་རྒྱུན་ཆད་མེད་པར་སྐོང་དགོས། ཁྲིམས་འཛིན་སྒྲིག་གཞིའི་ཕྱོགས་བསྡུས་ལེ་ལག་ཚང་བའི་སྒྱུར་བཅོས་ཟབ་ཏུ་གཏོང་བ་དང་། ཁྲིམས་འཛིན་དྲང་གཞག་ནུས་ལྡན་གྱི་དབང་གྲགས་འགན་ལེན་བྱས་ཏེ། མི་དམངས་མང་ཚོགས་ཚོས་ཁྲིམས་འཛིན་གྱོད་གཞི་ཚང་མར་དྲང་གཞག་དྲང་བདེན་ཚོར་གང་ཐུབ་བྱེད་དགོས། བཅའ་ཁྲིམས་ལག་བསྟར་ལ་ལྟ་སྐུལ་བྱེད་ཤུགས་ཆེ་རུ་བཏང་ནས་སྲིད་འཛིན་གྱི་དབང་ཆ་དང་། ལྟ་སྐུལ་གྱི་དབང་ཆ། འདྲི་གཅོད་ཀྱི་དབང་ཆ། ཞིབ་དཔྱོད་ཀྱི་དབང་ཆ་བཅས་ཁྲིམས་བཞིན་ཡང་དག་སྤྱོད་པའི་འགན་ལེན་བྱེད་པ་དང་། སྤྱི་དམངས་དང་། ཁྲིམས་མི། རྩ་འཛུགས་གཞན་དག་གི་ཁྲིམས་མཐུན་ཁེ་དབང་འགན་སྲུང་ཏན་ཏིག་ཡོང་བའི་འགན་ལེན་བྱས་ནས་ཁྲིམས་བསྟར་དང་ཁྲིམས་འཛིན་གྱི་བྱེད་སྒོར་ཐེ་ཇུས་བྱེད་རིགས་མཐའ་གཅིག་ཏུ་མེད་པར་བཟོ་དགོས། ཐབས་ཇུས་ལམ་ལུགས་གལ་ཆེན་འཛུགས་པ་དང་འཐུས་སྒོ་ཚང་དུ་བཏང་ནས་ཚན་རིག་དང་མཐུན་པའི་ཇུས་འགོད་དང་། དམངས་གཙོའི་ཇུས་འགོད། ཁྲིམས་བཞིན་ཇུས་འགོད་བཅས་ལ་སྐུལ་འདེད་གཏོང་དགོས། རང་ལྗོངས་ཀྱི་ཁྲིམས་སྐྱོང་སྲིད་གཞུང་གི་ལག་བསྟར་རྩ་གནད་ལག་བསྟར་དོན་འཁྱོལ་ལ་དམ་འཛིན་ཡག་པོ་བྱས་ནས་རིམ་ཁག་སྲིད་གཞུང་གི་འགན་དབང་ཚད་ལྡན་ཅན་དང་ཁྲིམས་སྐྱོང་ཅན་ལ་སྐུལ་འདེད་གཏོང་དགོས། རིམ་ཁག་ཁྲིམས་བསྟར་སྡེ་ཚན་དང་རྒྱ་ཆེའི་ཁྲིམས་བསྟར་མི་སྣས་སྤྱོད་ཚུལ་སྔར་བས་ལེགས་སུ་གཏོང་བ་དང་། ཡ་རབས་ངང་ཁྲིམས་ལག་བསྟར་བྱེད་པ། སེམས་རྩ་འཁོལ་བའི་ཞབས་འདེགས་ཞུ་བ་བཅས་བྱས་ཏེ་མི་རིགས་ཁག་གི་མང་ཚོགས་ཀྱི་ཐོབ་ཚོར་དང་། བདེ་སྐྱིད་ཚོར་སེམས། བདེ་འཇགས་ཚོར་སེམས་བཅས་རྒྱུན་ཆད་མེད་པར་ཆེ་རུ་གཏོང་དགོས།
འཆར་གཞི་བཀོད་ནས་དམིགས་ཚད་གཏན་འཁེལ་ཟིན་པ་དང་མི་དམངས་ཀྱིས་རེ་སྒུག་བྱེད་བཞིན་ཡོད། ང་ཚོས་ངེས་པར་དུ་བསམ་བློའི་ངོས་འཛིན་ཏང་གི་སྐབས་བཅུ་དགུ་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་བཞི་པའི་དགོངས་དོན་ཐོག་གཅིག་གྱུར་ཡོང་བར་བྱས་ཏེ། ཏང་གི་འགོ་ཁྲིད་འོག་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ཁྲིམས་སྐྱོང་མ་ལག་མཐའ་འཁྱོངས་དང་འཐུས་སྒོ་ཚང་དུ་གཏོང་བ་དང་། བྱ་སྤྱོད་ངོ་མར་བརྟེན་ནས་ལྗོངས་ཡོངས་ཀྱིས་སྤྱི་ཚོགས་རིང་ལུགས་ཀྱི་ཁྲིམས་སྐྱོང་སྙིང་སྟོབས་དར་སྤེལ་གཏོང་བར་སྐུལ་ཁྲིད། སྤྱི་ཚོགས་རིང་ལུགས་ཀྱི་ཁྲིམས་སྐྱོང་རིག་གནས་འཛུགས་སྐྱོང་། མི་དམངས་མང་ཚོགས་ཀྱིས་བཅའ་ཁྲིམས་ལ་སེམས་གཏིང་ནས་བརྩི་བཀུར་དང་ཟོལ་མེད་ཀྱི་དད་མོས་བྱེད་ཤུགས་རྒྱུན་ཆད་མེད་པར་ཆེ་རུ་གཏོང་བ་བཅས་བྱས་ཏེ། མི་དམངས་ཡོངས་སྤྱི་ཚོགས་རིང་ལུགས་ཁྲིམས་སྐྱོང་ལ་ལྷག་བསམ་རྣམ་དག་ངང་གོང་བཀུར་བྱེད་མཁན་དང་། རང་རྟོགས་ངང་བརྩི་སྲུང་ཞུ་མཁན། བློ་བརྟན་འགྱུར་མེད་ངང་སྲུང་སྐྱོབ་བྱེད་མཁན་བཅས་སུ་འགྱུར་བར་བྱེད་དགོས།
རྩོམ་སྒྲིག་པ།　བདེ་སྒྲོལ།
