སེམས་ཐག་གཙང་བཅད་ཀྱིས་དབུལ་སྒྲོལ་འགག་སྒྲོལ་གྱི་གྲུབ་འབྲས་སྲ་བརྟན་དུ་གཏོང་དགོས།

སྤྱི་ཁྱབ་ཧྲུའུ་ཅི་ཞི་ཅིན་ཕིང་གིས“དབུལ་སྒྲོལ་འགག་སྒྲོལ་ལ་ཕྱོགས་ཡོངས་ནས་རྒྱལ་ཁ་མ་ཐོབ་བར་ལས་དོན་སྤེལ་མཚམས་གཏན་ནས་འཇོག་མི་རུང”ཞེས་ནན་བཤད་གནང་ཡོད། མིག་སྔར། དབུལ་སྒྲོལ་འགག་སྒྲོལ་དེ་ཉིད་རྒྱལ་ཁ་ཕུ་ཐག་གཅོད་པ་དང་གྲུབ་འབྲས་སྲ་བརྟན་དུ་གཏོང་བའི་འགག་རྩའི་དུས་སུ་སླེབས་ཡོད། “འགྲུལ་པའི་གནས་སྒོ་མཐོང་དུས་ལམ་ཕྱེད་ཙམ” ཞེས་པ་ལྟར་དབུལ་སྒྲོལ་འགག་སྒྲོལ་ཇི་ཙམ་འགག་རྩའི་དུས་སུ་སླེབས་ན་དེ་ཙམ་གྱིས་རྒྱལ་ཁ་མཐའ་གཅིག་ཏུ་ལེན་པའི་ཡིད་ཆེས་བརྟན་པོ་ཡོད་དགོས་པ་དང་། དེ་ཙམ་གྱིས་ངར་ཤུགས་གཅིག་སྒྲིལ་དང་དཀའ་ངལ་ལ་མ་འཛེམ་པར་མདུན་དུ་བསྐྱོད་ནས་སེམས་ཐགས་གཙང་བཅད་ཀྱིས་དབུལ་སྒྲོལ་འགག་སྒྲོལ་གྱི་གྲུབ་འབྲས་སྲ་བརྟན་དུ་གཏོང་དགོས་ཤིང་། མང་ཚོགས་ལ་མཐུན་སྒྲིལ་སྣེ་ཁྲིད་ཀྱིས་དབུལ་སྒྲོལ་འགག་སྒྲོལ་གྱི་དམག་འཐབ་ལ་རྒྱལ་ཁ་མཐའ་གཅིག་ཏུ་ལེན་པ་དང་ཕྱོགས་ཡོངས་ནས་འབྱོར་འབྲིང་སྤྱི་ཚོགས་སྐྲུན་དགོས།
དོན་འཁྱོལ་ལ་དམ་འཛིན་ནན་པོ་བྱས་ཏེ་དབུལ་སྒྲོལ་གྱི་འགན་འཁྲི་ཕྲག་ཏུ་འཁུར་བ་དང་དོན་ཐོག་ཏུ་འཁྱོལ་བར་བྱེད་དགོས། རིམ་ཁག་ཏང་རྩ་འཛུགས་ཀྱི་རྒྱ་ཆེའི་ཏང་ཡོན་ལས་བྱེད་པ་དང་ལྷག་པར་དུ་དབུལ་སྐྱོར་ལས་བྱེད་པས་ངེས་པར་དུ་ཐོག་མའི་བསམ་འདུན་དང་འགན་འཁྲི་བློ་ལ་བརྟན་པོ་འཆང་བ་དང་། དབུལ་སྒྲོལ་འགག་སྒྲོལ་ལ་དམ་འཛིན་ལྷོད་མེད་བྱེད་པ། དབུལ་སྒྲོལ་གྱི་འགན་འཁྲི་ཕྲག་ཏུ་འཁུར་བ་དང་དོན་ཐོག་ཏུ་འཁྱོལ་བ་བཅས་མཐའ་གཅིག་ཏུ་བྱེད་དགོས། དཀའ་ངལ་ཡོད་པའི་མང་ཚོགས་ཀྱིས་བསམ་བློ་གཏོང་སར་བསམ་བློ་གཏོང་བ་དང་། དཀའ་ངལ་ཡོད་པའི་མང་ཚོགས་ཀྱིས་སེམས་ཁྲལ་བྱེད་སར་སེམས་ཁྲལ་བྱེད་དགོས་ཤིང་། གཞི་རིམ་དང་དཀའ་ངལ་ཡོད་པའི་མང་ཚོགས་སར་བསྐྱོད་ནས་བརྟག་དཔྱད་ཞིབ་འཇུག་གཏིང་ཟབ་བྱེད་དགོས།
སྐོར་གཟིགས་དང་སྐོར་ཞིབ་ལ་དམ་འཛིན་ནན་པོ་བྱས་ཏེ་དབུལ་སྒྲོལ་རྫུས་མའི་སྣང་ཚུལ་མཐའ་གཅིག་ཏུ་མེད་པར་བཟོ་དགོས། མང་ཚོགས་ཀྱིས་གོང་ཞུ་བྱེད་པའི“རྫུས་མ་རྣམ་པའི”དབུལ་སྒྲོལ་དང་། “རྩིས་རྒྱག་རྣམ་པའི”དབུལ་སྒྲོལ། “དམིགས་ཚད་རྣམ་པའི”དབུལ་སྒྲོལ། “རྣམ་པ་ཙམ་གྱི”དབུལ་སྒྲོལ་སོགས་ཀྱི་གནད་དོན་མཐའ་གཅིག་ཏུ་མེད་པར་བཟོ་དགོས། མི་དམངས་ལྟེ་བར་འཛིན་པའི་འཕེལ་རྒྱས་ཀྱི་བསམ་བློ་མཐའ་འཁྱོངས་བྱས་ཏེ། བློ་གཅིག་སེམས་གཅིག་གིས་མི་དམངས་ལ་ཞབས་འདེགས་ཞུ་བའི་དམིགས་ཡུལ་བློ་ལ་བརྟན་པོར་ངེས་པ་དང་། དབུལ་སྒྲོལ་འགག་སྒྲོལ་གྱི་ལས་དོན་ཁག་ཏན་ཏིག་སྒྲུབ་པ། དབུལ་སྒྲོལ་གྱི་སྤུས་ཚད་རྒྱུན་མཐུད་སྲ་བརྟན་དང་ཇེ་ལེགས་སུ་གཏོང་བ་བཅས་བྱས་ཏེ་དབུལ་པོ་རང་ལོག་གི་སྣང་ཚུལ་ཐོན་རྒྱུ་བཀག་འགོག་མཐའ་གཅིག་ཏུ་བྱས་ཏེ་དབུལ་པོ་ངོ་མ་དབུལ་སྒྲོལ་དང་དངོས་འབྲེལ་དབུལ་སྒྲོལ་ཐུབ་པར་བྱེད་དགོས།
སྤྱོད་ཚུལ་འཛུགས་སྐྱོང་ལ་ཤུགས་སྣོན་བརྒྱབ་ནས། གཞི་རིམ་ལ་རྒྱུས་མངའ་ཡོད་པ་དང་གཞི་རིམ་ལ་དགའ་ཞེན་ཆེ་བའི་ལས་བྱེད་པའི་དཔུང་ཁག་ཁག་གཅིག་གསོ་སྐྱོང་དང་ཞུན་བརྡར་གཏོང་དགོས། ཕྱོགས་ཡོངས་ནས་ཏང་ནན་པོས་སྐྱོང་བའི་བླང་བྱ་དབུལ་སྒྲོལ་འགག་སྒྲོལ་གྱི་བརྒྱུད་རིམ་ཧྲིལ་པོར་ཁྱབ་པར་བྱེད་པ་དང་། སྤྱོད་ཚུལ་འཛུགས་སྐྱོང་ལ་ཤུགས་སྣོན་བརྒྱབ་སྟེ་དབུལ་སྒྲོལ་ལས་དོན་དམ་པ་དོན་གཉེར་དང་། དབུལ་སྒྲོལ་བརྒྱུད་རིམ་ཏན་ཏིག དབུལ་སྒྲོལ་གྱི་གྲུབ་འབྲས་དོན་དངོས་ཡིན་པ་བཅས་བྱེད་དགོས། དབུལ་སྒྲོལ་འགག་སྒྲོལ་བྱེད་རིང་ཐོན་པའི་ལས་བྱེད་པའི་སྤྱོད་ཚུལ་གནད་དོན་དུས་ཐོག་ཏུ་ཡོ་བསྲང་བྱེད་པ་དང་། དབུལ་སྐྱོར་ཁྱབ་ཁོངས་ཀྱི་རུལ་སུངས་དང་སྤྱོད་ཚུལ་གནད་དོན་ལ་ཆེད་དོན་བཅོས་སྒྲིག་གཏིང་ཟབ་བྱས་ཏེ་ཏང་འཛུགས་སྐྱོང་ལ་དམ་འཛིན་དང་དབུལ་སྒྲོལ་ལ་སྐུལ་འདེད་གཏོང་བའི་ལམ་ལུགས་ལམ་སྲོལ་འཐུས་སྒོ་ཚང་དུ་གཏོང་བ་དང་དོན་འཁྱོལ་ནན་པོ་བྱེད་དགོས།
རྩོམ་སྒྲིག་པ། བདེ་སྒྲོལ།
