ཏང་འཛུགས་སྐྱོང་ལས་དོན་དེ་བས་གསོན་ཉམས་དོད་པོར་སྤེལ་དགོས།

དུས་རབས་ཀྱི་འཕེལ་རྒྱས་དང་། བྱ་གཞག་གསར་འབྱེད། མི་དམངས་ཀྱི་རེ་སྒུག་བཅས་ཚང་མས། གཞི་རིམ་གྱི་ཏང་འཛུགས་སྐྱོང་ལ་བྱེད་ཐབས་གསར་པ་ཡོད་པ་དང་། སྒྱུར་བཅོས་གསར་གཏོད་ལ་སྙིང་སྟོབས་ལྡན་པ། ཏང་འཛུགས་སྐྱོང་གི་ཚན་རིག་ཅན་གྱི་ཆུ་ཚད་ཕྱོགས་ཡོངས་ནས་མཐོ་རུ་གཏོང་དགོས་པ་བཅས་ཀྱི་བླང་བྱ་བཏོན་ཡོད། གཞི་རིམ་ནི་མང་ཚོགས་དང་ཆེས་ཐག་ཉེ་ས་ཡིན་པས། མང་ཚོགས་ཚོས་ཏང་འཛུགས་སྐྱོང་ལས་དོན་གྱི་དྲོ་སྐྱིད་ཚོར་བར་བྱེད་པ་དང་། མང་ཚོགས་ལ་སྟབས་བདེ་དང་བདེ་སྐྱིད་བསྐྲུན་རྒྱུ་དེ་ངེས་པར་དུ་གཞི་རིམ་ཏང་འཛུགས་སྐྱོང་ལས་དོན་གྱི་འགོ་འཛུགས་ས་དང་དོན་ལ་འབབ་སར་བརྩི་དགོས།
རྩ་འཛུགས་སྟོབས་ཆེན་བསྐྲུན་ནས་གཞི་རིམ་དུ་མི་དམངས་ལ་ཞབས་འདེགས་ཞུ་བའི་ཐོན་ཁུངས་དང་ནུས་པ་ཡོད་པར་བྱེད་དགོས། རྩ་འཛུགས་སྟོབས་དང་ལྡན་ན། མང་ཚོགས་ལ་ཞབས་འདེགས་ཞུ་བར་གཞི་ནས་རྨང་གཞི་བརྟན་པོ་ལྡན་པ་དང་འགན་ལེན་ཡག་པོ་བྱེད་ཐུབ། དེ་བས་མང་ཚོགས་ཀྱི་འཚོ་བ་དང་འབྲེལ་བ་དམ་ཟབ་ཡོད་པའི་སློབ་གསོ་དང་སྨན་བཅོས་སོགས་ཁྱབ་ཁོངས་ལ་དམིགས་པ་དང་། ཏང་འཛུགས་སྐྱོང་གིས་གཞི་རིམ་བཅོས་སྒྲིག་དང་ས་ཁོངས་ཅན་གྱི་ཏང་འཛུགས་སྐྱོང་ལ་སྣེ་ཁྲིད་བྱེད་པ་སོགས་ཀྱི་གཙོ་གནད་ལས་དོན་ལ་དམིགས་ནས་འཚོལ་ཞིབ་རབ་དང་རིམ་པ་བྱེད་དགོས།
ཁུར་པོ་ཡང་དུ་གཏོང་བ་དང་ཕན་འབྲས་ཆེ་རུ་བཏང་སྟེ། གཞི་རིམ་དུ་མི་དམངས་ལ་ཞབས་འདེགས་ཞུ་བའི་སེམས་ནུས་ཡོད་པར་བྱེད་དགོས། “གཞི་རིམ་གྱི་ཁུར་པོ་ཡང་གཏོང་ལོ”གོ་སྐབས་སུ་བྱས་ཏེ། གཞི་རིམ་ལས་བྱེད་པ་དང་མང་ཚོགས་ཀྱི་བསམ་འཆར་དྲག་པོ་དང་དཀའ་གནད་ཐག་གཅོད་བྱེད་པ་ནས་འགོ་འཛུགས་པ་དང་། ལྕགས་རྡུང་བར་ཐོ་བ་མཁྲེགས་པའི་སྙིང་སྟོབས་ལ་བརྟེན་ནས་གནད་སྨིན་བཅོས་སྒྲིག་དང་གནད་སྨིན་ཇུས་བསྟར་བྱེད་དགོས།
སྤུས་ཚད་མཐོ་བ་དང་དམིགས་ཚད་མཐོ་པོས་མི་དམངས་ལ་ཞབས་འདེགས་ཞུ་བ་དང་ཆབས་ཅིག་ད་དུང་བརྩེ་བ་ཟབ་མོ་ལྡན་དགོས། ཏང་དང་མི་དམངས་དབར་གྱི་ཕྱར་བ་གྲུ་འདེགས་དང་འཆི་གསོན་མཉམ་གནས་ཀྱི་ཤ་རུས་ལྟ་བུའི་འབྲེལ་བ་ཐོག་མཐའ་བར་གསུམ་དུ་མཐའ་འཁྱོངས་བྱ་རྒྱུ་ནི། ཏང་གིས་དཀའ་ངལ་དང་ཉེན་ཁ་མཐའ་དག་ལས་རྣམ་པར་རྒྱལ་བའི་རྩ་བའི་འགན་ལེན་ཡིན། དེ་བས་བློ་གཅིག་སེམས་གཅིག་གིས་མི་དམངས་ལ་ཞབས་འདེཌ་ཞུ་བར། ཐོག་མཐར་བར་གསུམ་དུ་མང་ཚོགས་ཀྱི་ལྟ་བ་དང་མང་ཚོགས་ཀྱི་ལམ་ཕྱོགས་ཡིད་ལ་བཅངས་ནས། མཐའ་དག་མང་ཚོགས་ཀྱི་ཆེད་དུ་དང་མཐའ་དག་མང་ཚོགས་ལ་བརྟེན་པ། མང་ཚོགས་ཁྲོད་ནས་ཡོང་བ། མང་ཚོགས་ཁྲོད་བསྐྱོད་པ་བཅས་བྱེད་དགོས།
རྩོམ་སྒྲིག་པ།　བདེ་སྒྲོལ།
