དད་སེམས་བརྟན་དུ་བཏང་ནས་ཐོག་མའི་བསམ་འདུན་མ་བརྗེད་པར་བྱེད་དགོས།

ཏང་ཡོན་ལས་བྱེད་པའི་སེམས་ཤུགས་གང་འདྲ་ཡོད་མིན་ལས་ཁོང་ཚོའི་བསམ་བློའི་གོ་རྟོགས་དང་སྤྱོད་ཚུལ་གཟུགས་བརྙན་ཐད་ཀར་མངོན་ཞིང་། དེ་ནི་ལས་དོན་ཁག་སྤེལ་བའི་སྤུས་ཚད་དང་གྲུབ་འབྲས་ལ་ཐད་ཀར་འབྲེལ་བ་ཡོད་པ་མ་ཟད། བྱ་གཞག་ཡོངས་ཀྱི་དར་རྒུད་རྒྱལ་ཕམ་དང་ཡང་འབྲེལ་བ་ཆེན་པོ་ཡོད་པ་རེད། དུས་རབས་གསར་པའི་ལོ་རྒྱུས་ཀྱི་འགན་འཁྲི་དང་དམིགས་ཚད་ཀྱི་ལས་འགན་མདུན་དུ་ཏང་ཡོན་ལས་བྱེད་པས་བརྗོད་དོན་གཙོ་བོའི་སློབ་གསོར་བརྟེན་ནས་སྙིང་སྟོབས་ཆེར་སྐྱེད་དང་བློ་རྩེ་གཅིག་སྒྲིམ་གྱིས་མི་དམངས། ལོ་རྒྱུས་བཅས་ཀྱི་ཚོད་བགམ་ཐེགས་ཐུབ་པའི་གྲུབ་འབྲས་ཧུར་ཐག་གིས་གཏོད་དགོས།
བརྗོད་དོན་གཙོ་བོའི་སློབ་གསོ་ནི་དོན་དངོས་ཀྱི་ཕན་འབྲས་ལ་མཐོང་ཆེན་དང་གནད་དོན་ངོ་མ་ཐག་གཅོད་ལ་དམ་འཛིན་བྱེད་པས། དེ་ནི་ལྷ་སའི་རྒྱ་ཆེའི་ཏང་ཡོན་ལས་བྱེད་པས་སྤྱི་ཡོངས་ལ་ཞབས་འདེགས་ཞུ་རྒྱུ་མཐའ་འཁྱོངས་བྱེད་པ་དང་། སྤྱི་ཚོགས་བརྟན་ལྷིང་དང་ཡུན་རིང་བདེ་འཁོད་ལ་སྐུལ་འདེད་ཏན་ཏིག་གཏོང་བ། ལས་དོན་ཁག་གི་ཆུ་ཚད་མཐོ་རུ་འགྲོ་རྒྱུར་སྐུལ་འདེད་གཏོང་བ་བཅས་ཀྱི་གོ་སྐབས་དང་སྒུལ་ཤུགས་ཀྱང་ཡིན་པ་རེད། བརྗོད་དོན་གཙོ་བོའི་སློབ་གསོ་ཁག་དང་པོའི་ཁྲོད། ལྗོངས་ཡོངས་ཀྱི་སྡེ་ཚན་ཁག་དང་ཚན་པ་ཁག་གིས་ལག་ལེན་གྱི་ཁྱད་ཆོས་མངོན་པར་བྱས་ནས་བརྗོད་དོན་གཙོ་བོའི་སློབ་གསོ་དེ“ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པ་ཁྱིམ་ཚང་ཁྲིར་ཁྱབ་གདལ་གཏོང་བའི”བྱེད་སྒོ་དང་ཟུང་འབྲེལ་དང་། གྲོང་སྡོད་ལས་དོན་ལེགས་གཏོང་དང་འཐུས་སྒོ་ཚང་དུ་གཏོང་བ་དང་ཟུང་འབྲེལ། “མི་རིགས་མཐུན་སྒྲིལ་ཁྱིམ་ཚང་གཅིག་ལྟར་བརྩེ”བ་དང་མི་རིགས་མཐུན་སྒྲིལ་གྱི་མཉམ་སྤྲོའི་བྱེད་སྒོ་དང་ཟུང་འབྲེལ་བཅས་བྱས་པས། ལག་ལེན་བརྒྱུད་ནས་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པ་དང་དུས་རབས་གསར་པའི་ཏང་གི་བོད་སྐྱོང་མཛད་ཇུས་ལག་བསྟར་དོན་འཁྱོལ་བྱེད་པའི་བསམ་བློའི་རང་རྟོགས་དང་། ཆབ་སྲིད་ཀྱི་རང་རྟོགས། བྱ་སྤྱོད་ཀྱི་རང་རྟོགས་བཅས་སྔར་བས་ཆེ་རུ་ཕྱིན་ཡོད།
བརྗོད་དོན་གཙོ་བོའི་སློབ་གསོ་ཁག་གཉིས་པའི་རིང་། བརྗོད་དོན་གཙོ་བོའི་སློབ་གསོ་ཁག་དང་པོའི་ཉམས་མྱོང་ལེགས་པོ་དཔྱད་གཞིར་བཟུང་སྟེ་མི་རིགས་ཁག་གི་ཏང་ཡོན་ལས་བྱེད་པར་དཔའ་ངར་ཆེར་སྐྱེད་ཀྱི་སེམས་ཤུགས་ལ་བརྟེན་ནས་དེ་བས་རང་རྟོགས་སྒོས་ལྷ་སའི་སྤྱི་ཚོགས་བརྟན་ལྷིང་དང་ཡུན་རིང་བདེ་འཁོད་ལ་སྐུལ་འདེད་གཏོང་བའི་རླབས་ཆེན་ལག་ལེན་ཁྲོད་ཐོག་མའི་བསམ་འདུན་གྱི་འགན་འཁྲི་ལག་ལེན་བསྟར་རྒྱུའི་སྐུལ་ལྕག་བྱེད་དགོས།
དུས་ཚོད་ཀྱིས་མིར་མི་སྒུག་པས་སྐད་ཅིག་ཙམ་ཡང་བརྩོན་ལེན་བྱེད་དགོས། བརྗོད་དོན་གཙོ་བོའི་སློབ་གསོ་སྤེལ་བར་རྒྱ་ཆེའི་ཏང་ཡོན་ལས་བྱེད་པས་སྙིང་སྟོབས་ཆེར་སྐྱེད་ཀྱི་རྣམ་འགྱུར་དང་། དཀའ་ངལ་ལ་མི་འཛེམ་པར་མདུན་སྐྱོད་དང་འཐབ་རྩོད་ཀྱི་སྙིང་སྟོབས་དེ་བས་རྒྱུན་འཁྱོངས་ཀྱིས། བརྗོད་དོན་གཙོ་བོའི་སློབ་གསོའི་ཁྲོད་མངོན་པའི་རིམ་ཁག་ཏང་རྩ་འཛུགས་དང་ཏང་ཡོན་ལས་བྱེད་པའི་ལས་སྒྲུབ་ལས་གཏོད་ཀྱི་སེམས་ཤུཌ་དེ་དངོས་འཛིན་དངོས་སྒྲུབ་ཀྱི་སྒུལ་ཤུགས་ཆེན་པོར་འགྱུར་བར་བྱས་ཏེ་ཀྲུང་ཧྭ་མི་རིགས་རླབས་ཆེན་བསྐྱར་དར་གྱི་ཀྲུང་གོའི་ཕུགས་འདུན་གྱི་ལྷ་སའི་ལེའུ་ཡག་པོ་རྩོམ་རྒྱུར་སྐུལ་འདེད་གཏོང་དགོས།
རྩོམ་སྒྲིག་པ།　བདེ་སྒྲོལ།
