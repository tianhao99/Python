དུས་བབ་ཀྱི་འགྱུར་ལྡོག་ལ་དམིགས་ནས་ལས་ཞུགས་གང་ལེགས་ཐུབ་པར་བྱེད་དགོས།

2019ལོར་ལྗོངས་ཡོངས་ཀྱི་མཐོ་སློབ་སློབ་ཐོན་སློབ་མའི་ལས་ཞུགས་ལས་དོན་ལ་གྲུབ་འབྲས་མངོན་གསལ་དོད་པོ་ཐོབ་ནས་བརྟན་ཐོག་ཡར་འཕེལ་བྱུང་ཡོད་མོད། འོན་ཀྱང་མིག་སྔར་ལྗོངས་ཡོངས་ཀྱི་མཐོ་སློབ་སློབ་ཐོན་སློབ་མའི་ལས་ཞུགས་ལས་དོན་ལ་སྔར་བཞིན་ཞིབ་འཇུག་ཐག་གཅོད་བྱེད་དགོས་པའི་གནད་དོན་ཡུན་རིང་འཕྲད་པ་མ་ཟད། སྤྱི་འབོར་དང་། གྲུབ་ཆ། སྤུས་ཚད་སོགས་ཀྱི་མཁོ་སྤྲོད་འགལ་ཟླ་སྔར་བཞིན་མངོན་གསལ་དོད་པོ་ཡོད་པར་ང་ཚོས་ངོས་འཛིན་གསལ་པོ་ཐུབ་པར་བྱེད་དགོས། དེར་བརྟེན། འདི་ལོའི་མཐོ་སློབ་སློབ་ཐོན་སློབ་མའི་ལས་ཞུགས་ལས་དོན་ཡག་པོ་སྒྲུབ་པར་ངེས་པར་དུ་ལས་ཞུགས་བརྟན་པོ་མཐའ་འཁྱོངས་བྱེད་པ་གལ་ཆེའི་ནང་གི་འགངས་ཆེར་བརྩིས་ཏེ་མཐོ་སློབ་སློབ་ཐོན་སློབ་མའི་སྲིད་གཞུང་གི་ལས་ཞུགས་དང་ཁྲོམ་རའི་ལས་ཞུགས་ཀྱི་འབྲེལ་བ་ཐག་གཅོད་ཡང་དག་བྱས་ནས་འདུ་ཤེས་ལ་འགྱུར་ལྡོག་གཏིང་ཟབ་གཏོང་བ་དང་ལས་ཞུགས་ཀྱི་སྤྱི་འབོར་བརྟན་པོ་ཡོང་བར་བྱེད་པ། ལས་ཞུགས་ཀྱི་གྲུབ་ཆ་ལེགས་སུ་གཏོང་བ། ལས་ཞུགས་ཀྱི་སྤུས་ཚད་ལེགས་སུ་གཏོང་བ། ལས་གཏོད་སྣེ་ཁྲིད་ལ་ཤུགས་སྣོན། ལས་ཀའི་འགན་འཁྲི་ནན་དུ་གཏོང་བ་བཅས་བྱས་ནས། མཐོ་སློབ་སློབ་ཐོན་སློབ་མའི་ལས་ཞུགས་ལས་དོན་གྱི་ཕུགས་ཕན་ལམ་སྲོལ་བཙུགས་ཏེ་མཐོ་སློབ་སློབ་ཐོན་སློབ་མ་དེ་བས་ཡག་པའི་སྒོ་ནས་ལས་ཞུགས་ཐུབ་རྒྱུར་སྐུལ་འདེད་གཏོང་དགོས།
ཞིབ་ཅིང་ཕྲ་བའི་སྲིད་ཇུས་མ་ལག་གཏོད་དགོས། མཐོ་སློབ་སློབ་ཐོན་སློབ་མའི་ལས་ཞུགས་སྲིད་ཇུས་མ་ལག་སྔར་བས་འཐུས་སྒོ་ཚང་དུ་གཏོང་བ་དང་། དོན་འཁྱོལ་བརྟན་པོ་བྱས་ནས། མཐོ་སློབ་སློབ་ཐོན་སློབ་མ་ལས་ཞུགས་གང་ལེགས་ཐུབ་པའི་སྒྲིག་སྲོལ་ལམ་སྲོལ་འཐུས་སྒོ་ཚང་དུ་གཏོང་བར་ཤུགས་སྣོན་དང་། ལས་ཞུགས་དུས་བབ་ཀྱི་འགྱུར་ལྡོག་ལ་དམ་པོར་དམིགས་པ། ནོར་ཁྲལ་དང་། དངུལ་རྩ། ཐོན་ལས་སོགས་སྲིད་ཇུས་དང་ལས་ཞུགས་སྔོན་འགྲོའི་སྲིད་ཇུས་དབར་གྱི་མཐུན་སྦྱོར་གཞོགས་འདེགས་ལ་ཤུགས་སྣོན། ལས་ཞུགས་སྲིད་ཇུས་ཀྱི་ལྕག་སྐུལ་ནུས་པ་གང་ལེགས་འདོན་པ་བཅས་བྱས་ནས་སྲིད་ཇུས་ལ་བརྟེན་ནས་མཐོ་སློབ་སློབ་ཐོན་སློབ་མ་གཞི་རིམ་དང་། ཁེ་ལས། ལྗོངས་ཕྱི་བཅས་སུ་ལས་ཞུགས་ཐུབ་པར་ཁྲིད་སྟོན་བྱེད་དགོས།
ལས་ཞུགས་ཀྱི་སྟེགས་བུ་བརྟན་པོ་སྐྲུན་དགོས། ད་ཡོད་ཀྱི་ཐབས་ལམ་སྔར་བས་བརྟན་དུ་གཏོང་བ་དང་སྦྲགས། ཐབས་ལམ་གསར་པ་ཟམ་མི་ཆད་པར་བཏོད་ནས་ནུས་ཤུགས་ཡོད་རྒུས་གཞི་རིམ་གྱི་ལས་ཞུགས་ལས་གནས་གསར་སྤེལ་བྱས་ཏེ་མཐོ་སློབ་སློབ་ཐོན་སློབ་མས་གཞི་རིམ་ལ་ཞབས་འདེགས་ཞུ་བ་དང་གཞི་རིམ་འཛུགས་སྐྲུན་གྱི་ཐབས་ལམ་སྔར་བས་གཏོད་དགོས།
འཐུས་སྒོ་ཚང་བའི་ལས་ཞུགས་ཞབས་འདེགས་ལམ་སྲོལ་གཏོད་དགོས། ཆ་འཕྲིན་ལས་སྟེགས་མགྱོགས་མྱུར་འཐུས་སྒོ་ཚང་དུ་གཏོང་བ་དང་། དྲ་ཐོག་ནས་མཐོ་སློབ་སློབ་ཐོན་སློབ་མ་བསྡུ་བའི་སྟེགས་བུ་གསར་སྤེལ་བྱས་ཏེ་དྲ་ཐོག་དང་དྲ་ཕྱི་བརྒྱུད་ལས་མི་བསྡུ་དགོས་པ་དང་། ལྗོངས་ཕྱིའི་ལས་ཞུགས་ཞབས་འདེགས་སྒྲིག་གཞི་མགྱོགས་མྱུར་འཐུས་སྒོ་ཚང་དུ་བཏང་ནས་ལྗོངས་ཕྱིའི་ལས་ཞུགས་ལས་གནས་འཚོལ་བསྡུ་དང་ལས་ཞུགས་རྗེས་ཀྱི་རྗེས་སྙེག་ཞབས་འདེགས་སོགས་ཀྱི་ལས་དོན་སྤྱི་འདོམས་སྒྲུབ་དགོས།
ལས་གཏོད་རོགས་སྐྱོར་དམིགས་སར་འཁྱོལ་བར་ཤུགས་སྣོན་རྒྱག་དགོས། ལས་གཏོད་ཀྱིས་ལས་ཞུགས་ལ་སྣེ་ཁྲིད་བྱེད་པའི་ནུས་པ་གང་ལེགས་འདོན་པ་དང་ལས་གཏོད་དཔེ་སྟོན་རྟེན་གཞི་དང་གསོ་སྐྱོང་རྟེན་གཞི་འཛུགས་སྐྱོང་ལ་སྐུལ་འདེད་ཏན་ཏིག་བཏང་སྟེ། མཐོ་སློབ་སློབ་ཐོན་སློབ་མར་མ་གནས་དམའ་བ་དང་། སྟབས་བདེ་བ། ཕྱོགས་ཡོངས་་བཅས་ཀྱི་ཕྱོགས་བསྡུས་ཞབས་འདེགས་ཞུ་དགོས།
རྒྱུན་རྣམ་ཅན་གྱི་དྲིལ་བསྒྲགས་ཁྲིད་སྟོན་ལམ་སྲོལ་འཛུགས་དགོས། རིམ་པ་ཁག་དང་སྡེ་ཚན་ཁག་དང་ལྷག་པར་དུ་སློབ་གསོ་སྡེ་ཚན་དང་མཐོ་སློབ་ཁག་བཅས་ཀྱིས་ཡང་དག་པའི་ལས་ཞུགས་ལྟ་བའི་སློབ་གསོར་གཙོ་གནད་ཤུགས་སྣོན་བརྒྱབ་སྟེ། སློབ་གྲྭར་འགྲོ་མུས་ཀྱི་སློབ་ཆེན་སློབ་མས་ལས་ཞུགས་ལུགས་མཐུན་དང་འཆར་འགོད་ལུགས་མཐུན་གྱི་ལས་རིགས་ཀྱི་འཕེལ་རྒྱས་ལྟ་བ་འཛུགས་པར་ཁྲིད་སྟོན་བྱེད་དགོས།
རྩོམ་སྒྲིག་པ། བདེ་སྒྲོལ།
