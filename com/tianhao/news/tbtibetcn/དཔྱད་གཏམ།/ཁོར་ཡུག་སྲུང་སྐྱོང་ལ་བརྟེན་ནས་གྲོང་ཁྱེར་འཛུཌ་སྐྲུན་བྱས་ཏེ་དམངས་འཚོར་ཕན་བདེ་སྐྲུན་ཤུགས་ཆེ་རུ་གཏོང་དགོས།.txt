ཁོར་ཡུག་སྲུང་སྐྱོང་ལ་བརྟེན་ནས་གྲོང་ཁྱེར་འཛུཌ་སྐྲུན་བྱས་ཏེ་དམངས་འཚོར་ཕན་བདེ་སྐྲུན་ཤུགས་ཆེ་རུ་གཏོང་དགོས།

ལྷ་སའི་གྲོང་མི་དེ་བས་མང་བར“ལྗང་མདོག”གི་ཕན་བདེ་ཚོར་བ་ནི་ལྷ་ས་གྲོང་ཁྱེར་གྱིས་ཁོར་ཡུག་སྲུང་སྐྱོང་ལ་བརྟེན་ནས་གྲོང་ཁྱེར་འཛུགས་སྐྲུན་བྱེད་པའི་འཐབ་ཇུས་ཀྱི་གསོན་ཉམས་དོད་པའི་མཚོན་ཚུལ་ཞིག་རེད། དཔལ་འབྱོར་དང་སྤྱི་ཚོགས་མགྱོགས་མྱུར་འཕེལ་རྒྱས་དང་མི་དམངས་ཀྱི་འཚོ་བའི་ཆུ་ཚད་རྒྱུན་ཆད་མེད་པར་མཐོ་རུ་ཕྱིན་པ་དང་བསྟུན་ནས། རྒྱ་ཆེའི་མང་ཚོགས་ཀྱིས་ཁོར་ཡུག་གི་སྤུས་ཚད་དང་བདེ་ཐང་གི་ཆུ་ཚད་ལ་དོ་ཁུར་བྱེད་ཤུགས་སྔར་བས་ཆེ་རུ་སོང་བ་དང་། “ལྟོ་གོས་གཉིས་འཛོམས་ཡོང་རེ་བྱེད་པ”ནས“ཁོར་ཡུག་སྲུང་སྐྱོང་ཐུབ་རེ་བྱེད་པའི”བར་དང་། “ལྟོ་གོས་འཚོལ་བ”ནས“སྣོད་བཅུད་སྲུང་སྐྱོང་བྱེད་པའི”བར། སྣོད་བཅུད་ཁོར་ཡུག་བཟང་པོ་དེ་ཉིན་བཞིན་འཚོ་བའི་སྤུས་ཚད་ཀྱི་ནང་དོན་གལ་ཆེན་ལ་གྱུར་ནས་མང་ཚོགས་ཀྱི་བདེ་སྐྱིད་ལྡན་པའི་འཚོ་བའི་སྟོན་གྲངས་ནང་གི་གནས་བབ་རྒྱུན་ཆད་མེད་པར་མངོན་གསལ་དོད་པོར་གྱུར་ཡོད།
