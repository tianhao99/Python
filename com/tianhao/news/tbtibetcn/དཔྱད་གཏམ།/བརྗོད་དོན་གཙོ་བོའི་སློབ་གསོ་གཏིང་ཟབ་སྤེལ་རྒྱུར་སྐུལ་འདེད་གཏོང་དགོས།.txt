བརྗོད་དོན་གཙོ་བོའི་སློབ་གསོ་གཏིང་ཟབ་སྤེལ་རྒྱུར་སྐུལ་འདེད་གཏོང་དགོས།

ང་ཚོས་བརྗོད་དོན་གཙོ་བོའི་སློབ་གསོ་དེ་ཡུན་རིང་གི་ཆབ་སྲིད་ལས་འགན་གལ་ཆེན་ཞིག་ལ་བརྩིས་ཏེ། ནམ་ཡང་ཚར་དུས་མེད་པའི་ངེས་ཤུགས་དང་སེམས་ཤུགས་བརྟན་པོའི་ཐོག་ནས་དམ་འཛིན་ནན་པོ་དང་ཏན་ཏིག་བྱེད་པར་ཕན་འབྲས་ཐོན་པ་བྱ་རྒྱུ་ནི་འགག་རྩ་ཡིན་པར་ངོས་འཛིན་གང་ལེགས་ཐུབ་པར་བྱེད་དགོས།
གཅིག་ནས་ལས་ཀའི་ཕན་འབྲས་ལ་བརྟེན་ཏེ་བརྗོད་དོན་གཙོ་བོའི་སློབ་གསོའི་ཕན་འབྲས་ལ་ཞིབ་བཤེར་བྱས་ནས། ལས་བྱེད་པས་འགན་འཁྲིའི་མདུན་དུ་འགན་འཁྲི་འཁུར་ཕོད་པ་ལས་གཡོ་ཟོལ་མི་བྱེད་པ་དང་། གནད་དོན་གྱི་མདུན་དུ་འཐབ་རྩོད་བྱེད་ཕོད་པ་ལས་ཕྱིར་བཤོལ་མི་བྱེད་པའི་ཁྲིད་སྟོན་བྱས་ཏེ། ཐོག་མའི་བསམ་འདུན་དང་འགན་འཁྲི་རང་རྟོགས་ངང་འཁུར་དགོས་པ་དང་། གཉིས་ནས་དཔྱད་ཞིབ་སྟོན་ཕྱོགས་ཀྱི་ནུས་པ་གང་ལེགས་བཏོན་ཏེ་རྨང་གཞི་དང་ལྕག་སྐུལ་རིགས་གཉིས་ཀྱི་དམིགས་ཚད་གལ་ཆེ་མཉམ་འཛིན་གྱི་དཔྱད་ཞིབ་བྱེད་སྟངས་སྤྱད་ནས་ཚན་རིག་དང་མཐུན་པའི་ངང་དཔྱད་ཞིབ་གདེང་འཇོག་ཚད་གཞི་བཟོ་བ་དང་ཚད་ལྡན་དུ་བཏང་ནས་དཔྱད་ཞིབ་གདེང་འཇོག་མ་ལག་གིས་ལྟེ་བའི་ལས་དོན་ལ་དམ་པོར་བསྟུན་ཐུབ་པའི་འགན་ལེན་བྱེད་དགོས་པ། གསུམ་ནས་ལས་བྱེད་པའི་བསམ་བློའི་འཁྱེར་སོ་ནི་བརྗོད་དོན་གཙོ་བོའི་སློབ་གསོའི་ཕན་འབྲས་གང་འདྲ་ཐོན་མིན་གྱི་ཞིབ་དཔྱད་བྱ་གཞི་གལ་ཆེན་ཞིག་རེད། ཁ་གསལ་གཏིང་གསལ་གྱི་སྒྲིག་སྲོལ་ལ་དོ་དམ་ནན་པོ་བྱེད་པ་དང་གཅེས་སེམས་དང་སྒུལ་ཤུགས་གཅིག་ཏུ་བསྒྲིལ་ནས་འགན་འཁྲི་འཁུར་བ་དང་བྱས་རྗེས་འཇོག་མཁན་ལ་རོགས་རམ་བྱས་ཏེ་རྒྱ་ཆེའི་ལས་བྱེད་པས་འགན་འཁྲི་འཁུར་བའི་སེམས་ཤུགས་འཕེལ་ཐུབ་པར་བྱེད་དགོས།
མང་ཚོགས་བློ་ཡིད་ཚིམས་པ་བྱ་རྒྱུ་ནི་མཐའ་མའི་ཚད་གཞི་ཞིག་རེད། མང་ཚོགས་ཀྱིས་བསམ་བློ་གཏོང་སར་བསམ་བློ་བཏང་སྟེ་མང་ཚོགས་ཀྱི་ཟུར་ངོས་ནས་གནད་དོན་ལ་བསམ་གཞིག་དང་བྱ་བ་སྒྲུབ་དགོས། གནད་དོན་ཕྱོགས་སྟོན་དུ་འཛིན་རྒྱུ་མཐའ་འཁྱོངས་བྱས་ཏེ་རང་འགུལ་ངང་མང་ཚོགས་ཀྱི་དྲི་བར་ལན་རྒྱག་པ་དང་། མང་ཚོགས་ལ་ཞབས་འདེཌ་གང་ལེཌ་ཞུས་ནས“དམངས་ལ་ཞབས་འདེགས་ཞུ་བའི་དོན་ཚན་གྱི་གསལ་ཐོ”དུས་ཐོག་ཏུ་བརྗེ་བ་དང་རྒྱུན་གཏན་ལས་དོན་ལ་བརྩི་དགོས། དང་ཐོག་ནས་སློབ་གསོ་རྒྱག་རྒྱུར་སྣང་ཆེན་བྱས་ཏེ་སྨན་བཅོས་བདེ་སྲུང་དང་ལས་ཞུགས་རྩལ་ནུས་སོགས་འཚོ་བའི་ཞབས་ཞུའི་བྱེད་སྒོ་ཧུར་ཐག་སྤེལ་ནས་མང་ཚོགས་ཀྱི་ཐོབ་ཚོར་ཆེ་རུ་བཏང་སྟེ་དམངས་ལ་ཞབས་འདེགས་ཞུ་བའི་བརྩེ་སེམས་ལས་དོན་གྱི་ཐོག་མཐའ་བར་གསུམ་དུ་ཁྱབ་རྒྱུར་སྐུལ་འདེད་གཏོང་དགོས།
རྩོམ་སྒྲིག་པ། བདེ་སྒྲོལ།
