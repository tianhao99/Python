དྲིན་ཚོར་དང་འབད་འབུངས་ཡར་བརྩོན་གྱི་སྟོབས་ཤུགས་ཆེན་པོ་འཕེལ་བར་བྱེད་དགོས།

ཏང་གི་ཚོགས་ཆེན་བཅོ་བརྒྱད་པ་འཚོགས་ཚུན། རང་རྒྱལ་གྱི་དབུལ་སྒྲོལ་འགག་སྒྲོལ་བྱེད་ཤུགས་ཆེ་བ་དང་། གཞི་ཁྱོན་ཆེ་བ། ཕན་འབྲས་མངོན་གསལ་དོད་པ། སྔར་བྱུང་མྱོང་མེད་པ། འཛམ་གླིང་ཐོག་མཐོང་དཀོན་པ་མ་ཟད། མིའི་རིགས་ཀྱི་དབུལ་པོ་ཉུང་གཏོང་གི་ལོ་རྒྱུས་ཐོག་ངོ་མཚར་བཏོད་ཡོད། བྱས་རྗེས་ངོ་མཚར་ཅན་འདི་ལྟ་བུ་ཀྲུང་གོ་གུང་ཁྲན་ཏང་ཁོ་ནས་མ་གཏོགས་སྒྲུབ་མི་ཐུབ་པ་དང་། ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ལམ་ལུགས་ཁོ་ནས་མ་གཏོགས་སྒྲུབ་མི་ཐུབ་པ། ཀྲུང་ཧྭ་མི་རིགས་ཀྱི་ཁྱིམ་ཚང་ཆེ་མོའི་ནང་མ་གཏོགས་ལོངས་སྤྱོད་མི་ཐུབ། མིག་སྔར་དབུལ་སྒྲོལ་འགག་སྒྲོལ་དེ་རྒྱལ་ཁ་ཕུ་ཐག་གཅོད་པའི་མཐའ་མའི་གདོང་མཆོང་གི་དུས་མཚམས་སུ་སླེབས་ཡོད་པས། ང་ཚོས་དེ་བས་ནུས་ཤུགས་ཡོད་རྒུ་འདོན་པ་དང་དུས་ཚོད་སྐར་ཆ་ཙམ་ཡང་བརྩོན་ལེན་བྱས་ཏེ་དྲིན་ཚོར་ཁྲོད་དུ་འབད་འབུངས་ཡར་བརྩོན་བྱེད་པ་དང་འབད་འབུངས་ཡར་བརྩོན་ཁྲོད་དུ་བཀའ་དྲིན་ཚོར་བར་བྱས་ནས། མངགས་བཅོལ་བློ་ལ་བརྟན་པོར་འཆང་བ་དང་ནུས་ཤུགས་ཡོད་རྒུས་རྒྱལ་ཁ་ཕུ་ཐག་གཅོད་པའི་སྤྲོ་སེམས་འཕེལ་བ་དང་འགག་སྒྲོལ་དཀའ་སེལ་དང་ལས་སྒྲུབ་ལས་གཏོད་ཀྱི་སྟོབས་ཤུགས་ཆེན་པོ་གཅིག་ཏུ་བསྒྲིལ་ནས་དབུལ་སྒྲོལ་འགག་སྒྲོལ་གྱི་མཇུག་བསྡུའི་དམག་འཐབ་ལ་རྒྱལ་ཁ་མཐའ་གཅིག་ཏུ་ལེན་དགོས།
