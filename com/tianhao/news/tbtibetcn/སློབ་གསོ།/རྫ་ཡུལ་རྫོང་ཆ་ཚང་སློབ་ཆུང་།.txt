རྫ་ཡུལ་རྫོང་ཆ་ཚང་སློབ་ཆུང་།
རྫ་ཡུལ་རྫོང་གི་ཆ་ཚང་སློབ་ཆུང་། 
གསར་འགོད་པ་དང་རྫ་ཡུལ་རྫོང་གི་དགེ་སློབ་ཁག་ཅིག་དང་མཉམ་དུ་བསྐྱོན་པའི་འདྲ་པར།
རྫ་ཡུལ་རྫོང་ཆ་ཚང་སློབ་ཆུང་གི་སློབ་མ་རྣམས། 
རྫ་ཡུལ་རྫོང་ཆ་ཚང་སློབ་ཆུང་ནི་ཉིང་ཁྲིའི་རྫ་ཡུལ་རྫོང་སྲིད་གཞུང་ཡོད་སའི་འགྲོ་བ་དགོན་གྲོང་རྡལ་དུ་ཆགས་ཤིང་། ༡༩༦༡ལོར་ཚུགས་པ་དང་། ༡༠༧༤ལོར་དམའ་འབྲིང་སྡེ་ཚན་འཛུགས་སྐྲུན་བྱས་ལ། བསྡུས་མིང་ལ་རྫ་ཡུལ་རྫོང་སློབ་འབྲིང་ཞེས་འབོད་པ་རེད། ༢༠༠༤ལོར། སློང་ཆུང་དང་སློབ་འབྲིང་གཉིས་སོ་སོར་ཕྱེས་ཞིང་། ༢༠༠༦ལོར་ལོ་དགུའི་འོས་འགན་སློབ་གསོའི་ཞིབ་བཤེར་རྩིས་ལེན་བྱས་མཐར། ད་ཆ་རྫ་ཡུལ་རྫོང་ཆ་ཚང་སློབ་ཆུང་ཞེས་སུ་འབོད་པ་རེད། 
རྫ་ཡུལ་རྫོང་ཆ་ཚང་སློབ་ཆུང་ནི་གཞུང་བཙུགས་སློབ་གྲྭ་ཞིག་ཡིན་ཞིང་། སློབ་ཡུན་ལོ་དྲུག་ཡིན་ལ། ལོ་རིམ་༦དང་འཛིན་གྲྭ་༡༨ཡོད་པ་དང་། ད་ཆ་བསྡོམས་པས་སློབ་མ་༧༥༦དང་། སློབ་གྲྭར་ཞག་སྡོད་བྱེད་བཞིན་པའི་སློབ་མ་༥༧༠ཙམ་ཡོད་ལ། སློབ་མའི་ནང་བོད་དང་རྒྱ། ལྷོ་པ། འཇང་རིགས་སོགས་མི་རིགས་མང་པོ་ཡོད། སློབ་གྲྭའི་ཁྲིད་ཚན་ལ་རྒྱ་བོད་དབྱིན་གསུམ་འདུས་ཤིང་། ལོ་རིམ་གསུམ་པའི་ཡན་གྱི་འཛིན་གྲྭར་ངལ་རྩོལ་ལག་རྩལ་དང་། ཆ་འཕྲིན་ལག་རྩལ་སོགས་ཀྱི་ཁྲིད་ཚན་ཡང་ཡོད་ལ། སློབ་གསོའི་མ་ལག་ཆ་ཚང་བ་རེད། 
    ༢༠༠༨ལོར། རྫ་ཡུལ་རྫོང་སློབ་ཆུང་གི་སློབ་མ་༡༦༤ཙམ་ནང་སའི་བོད་ལྗོངས་འཛིན་གྲྭའི་ཡིག་རྒྱུགས་ལ་ཞུགས་པར།  སློབ་མ་༡༣གྱིས་རྒྱུགས་འཕྲོད་པ་དང་།  ༢༠༠༩ལོར་སློབ་ཐོན་སློབ་མ་༡༡༦ཡོད་པའི་ནང་སློབ་མ་༡༦ཙམ་ནང་ལོགས་བོད་ལྗོངས་འཛིན་གྲྭར་བསྡུ་ལེན་བྱས་ཤིང་། བསྡུ་ལེན་བྱས་ཚད༢༠༠༨ལོ་ལས་བརྒྱ་ཆའི་༧༥ཙམ་མཐོར་འདེགས་བྱུང་བ་རེད།