བོད་ལྗོངས་ཀྱི་ཆེས་ཆེ་བའི་སློབ་གསོ་གྲོང་ཁྱེར་གྱིས་ད་ལོའི་ཟླ་བ་དགུ་བའི་ནང་དུ་སློབ་མ་སྐོར་དང་པོ་བསྡུ་རྒྱུ་ཡིན་པ།
པེ་ཅིན་དཔེ་སྟོན་སློབ་འབྲིང་།
           ལྷ་སའི་དཀྱིལ་དབུས་ནས་ཤར་ཕྱོགས་སུ་ཕལ་ཆེར་ཆུ་ཚོད་སྐར་མ་བཅོ་ལྔའི་རིང་དུ་རླངས་འཁོར་ལ་བསྡད་ནས་སྐྱོད་དེ། ལོ་སྔོན་མོའི་ཟླ་བ་བཅུ་གཅིག་པའི་ནང་དུ་ཤར་གཏོང་བྱུང་བའི་སྣ་ཆེན་ཟམ་པ་བརྒྱུད་ནས་སོང་ཚེ། མགྱོགས་མྱུར་དུ་འཛུགས་སྐྲུབ་བྱེད་བཞིན་པའི་གྲོང་ཁྱེར་གསར་བ་ཞིག་མཐོང་བ་རེད། དེ་ནི་ཉིས་སྟོང་བཅུ་གཉིས་ལོ་ནས་འགོ་བརྩམས་ཏེ་ད་བར་དུ་འཛུགས་སྐྲུན་བྱས་པའི་ལྷ་སའི་སློབ་གསོ་གྲོང་ཁྱེར་ཡིན་ལ། དེའང་མིག་སྔར་བོད་ལྗོངས་ཀྱི་ཆེས་ཆེ་བའི་དེང་རབས་ཅན་གྱི་སློབ་གསོ་འདུས་ཁུལ་དང་སློབ་གསོའི་གཞི་ས་ཡིན་པ་རེད། རྒྱུས་ལོན་བྱུང་བ་ལྟར་ན། ལོ་གཉིས་ལྷག་གི་རིང་དུ་འཛུགས་སྐྲུན་བྱས་པ་བརྒྱུད། མིག་སྔར་ལྷ་སའི་སློབ་གསོ་གྲོང་ཁྱེར་ནང་གི་སློབ་གསོ་སྡེ་ཁག་མང་ཆེ་བའི་སྒྲིག་གཞི་དང་དེའི་སྐོར་གྱི་རྣམ་གྲངས་བདག་པོ་ཕལ་ཆེར་ལེགས་འགྲུབ་བྱུང་ཡོད་ལ། ནང་ལོགས་འཛུགས་སྐྲུན་བྱེད་བཞིན་པའི་སྒང་ཡིན་པ་རེད། ད་ལོའི་སྟོན་དུས་ཀྱི་ཟླ་བ་དགུ་བའི་ནང་དུ། ལྷ་སའི་འབྲིང་རིམ་ཆེད་ལས་ལག་རྩལ་སློབ་གྲྭ་ཐོག་མ་དང་པེ་ཅིན་དཔེ་སྟོན་སློབ་གྲྭ། ཅང་སུའུ་དཔེ་སྟོན་སློབ་གྲྭ། ལྷ་སའི་དམིགས་བསལ་སློབ་གསོ་སློབ་གྲྭ་བཅས་ནི། སློབ་གསོ་གྲོང་ཁྱེར་གྱི་སློབ་སྒྲུབ་བྱེད་འགོ་བརྩམས་པའི་སློབ་གྲྭ་སྐོར་དང་པོ་བཞི་ཡིན་པ་རེད། དུས་སྐབས་དེར་སློབ་མ་ཁྲི་ལྷག་གྲོང་ཁྱེར་དེར་འཛོམས་ནས། ཁོ་ཚོའི་སློབ་སྐབས་གསར་བའི་འགོ་བརྩམས་པ་རེད།