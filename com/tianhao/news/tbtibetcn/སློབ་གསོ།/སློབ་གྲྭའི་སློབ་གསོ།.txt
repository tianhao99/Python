སློབ་གྲྭའི་སློབ་གསོ།
སློབ་གྲྭའི་སློབ་གསོ་ནི་མི་ཞིག་གི་འཚར་ལོངས་བརྒྱུད་རིམ་ཁྲོད་ཀྱི་འགག་རྩའི་དུས་རིམ་ཞིག་ཡིན་པས་དགེ་རྒན་གྱིས་ངེས་པར་དུ་སློབ་མའི་སློབ་སྦྱོང་དང་མི་གཤིས་སོགས་ཕྱོགས་གང་སྤྱིའི་ཐད་དོ་ཁུར་ཆེན་པོ་བྱ་དགོས་ཏེ།   བསླབ་ཁྲིད་ཀྱི་སྐབས་སློབ་མའི་བློ་རིག་གི་གནས་བབ་དང་བསྟུན་ནས་འོས་འཚམ་གྱིས་འཆད་ཁྲིད་བྱ་དགོས་པ་ལས་རྒྱུ་མ་ཕུ་འདེད་ཀྱི་ལས་ཀ་ཐབས་རྡུགས་དག་སྤངས་དགོས།   གལ་ཏེ་ཁྲིད་བྱའི་ནང་དོན་མང་དྲགས་ན་ཐོག་མར་ཅུང་ཤེསཔ་འི་ནང་དོན་མང་དྲགས་ན་ཐོག་མར་ཅང་ཤེས་པའི་ནང་དོན་རྣམས་ཀྱང་བརྗེད་པར་འགྱུར་ལ།   སླད་མའི་ནང་དོན་རྣམས་རིམ་བཞིན་ཉན་མི་འདོད་པར་འགྱུར་བ་མ་ཟད།    ཐ་ན་དགེ་རྒན་དེ་དང་དགེ་རྒན་དེས་ཁྲིད་བྱའི་སློབ་ཚན་ཧྲིལ་པོར་མི་དགའ་བ་ཆགས་སྲིད།   དེ་ན་སློབ་མའི་དགའ་སྣང་ལ་བརྩི་བཀུར་ངེས་པར་བྱ་དགོས་པ་ཞིག་ཡིན་ཏེ་སློབ་མར་གང་ཞིག་སྦྱོང་འདོད་ཀྱི་བློ་ལྡན་ན་དེ་ལ་ངེས་པར་མངོན་མེད་ཀྱི་ནུས་པ་ཞིག་ཡོད་ངེས།   དཔེར་ན་༢༠༠༩ལོའི་སློབ་ཆེན་ཡིག་རྒྱུགས་ནང་སློབ་མ་ཞིག་གི་སྐར་གྲངས་ཚད་མི་ལོན་ཀྱང་ཁོ་པས་བྲིས་པའི་ཡིག་རིགས་ནི་རུས་བརྐོས་ཡི་གེ་ཤ་སྟག་ཡིན་པས་དེ་ལ་དེང་དུས་ཀྱི་མཁས་དབང་ཚོས་ཞིབ་འཇུག་གི་རིན་ཐད་ལྡན་ཞེས་ཁས་ལེན་མུས་ཡིན་པས་ལྟ་བུའོ།གཞན་ཡང་སློབ་གསོ་བ་ཏུའུ་ཝེ་ཡིས་སློབ་གསོ་ཞེས་པ་ངེས་པར་དུ་བྱིས་པའི་སེམས་ཁམས་ཀྱི་དགའ་སྣང་དང་ནུས་པ།གོམས་གཤིས་ནས་འགོ་འཛུགས་དགོས་པ་དང་ཕྱོགས་དེ་དག་ཐམས་བསམ་གཞིགས་དང་ཤེས་རྟོགས་གང་མང་བྱ་དགོས་ཞེས་གསུངས་ཡོད་པའང་གནས་ལུགས་དེ་བསྟན་པ་ཡིན།   དེར་བརྟེན་དགེ་རྒན་གྱིས་ངག་འཇམ་པོས་བློ་འགུག་སློབ་གསོབ་རྒྱབ་སྟེ་སློབ་མས་རང་སྐྱོན་ཁས་ལེན་པའི་རྨང་གཞིའི་ཐོག་ཁོང་ཚོར་ཡོ་བསྲང་གི་ལམ་བུ་ཞིག་སྟོན་དགོས།