གཏན་སྡོད་སློབ་གྲྭའི་ལམ་ལུགས་ཡག་པོ་མེད་པ།
བྱ་མོ་ཞིག་ཡིན་ནའང་རང་ཉིད་ཀྱི་བྱ་ཕྲུག་གཞན་ལ་གཉོར་དུ་མི་འཇུག་པ་དང་། ཕག་པ་ཡིན་ནའང་ཕག་ཕྲུག་གང་ཨ་མ་གཞན་དུ་མི་བཅོལ་བ་རེད། སྲོག་ཆགས་དུད་འགྲོས་ཀྱང་འདི་ལྟར་ཤེས་ཀྱང་། མི་རྣམས་ལ་རྟག་ཏུ་འདི་ལྟར་མགོ་ཉོག་འབྱུང་གིན་འདུག ཡེ་ཅིན་ལེ་ལགས་ནས། བུ་ཕྲུག་སྔ་མོ་ནས་ཕ་མ་དང་བྲལ་ཏེ་སྒེར་ཚུགས་ཀྱི་འཚོ་བ་དང་། འདི་ལས་ལྡོག་སྟེ་མི་ཚེ་ཧྲིལ་པོར་གསུབ་ཐབས་བྲལ་བའི་མིའི་སེམས་ཁམས་ལ་རྨ་ཁ་བཟོས་ཡོད། རྨ་ཁ་འདི་ནི་དར་མའི་སྐབས་ཀྱི་མཛའ་མོ་བརླག་ཚར་བའི་སྡུག་བསྔལ་དང་མཚུངས་བ་རེད། ངས་ལྟོས་བར་བུ་ཕྲུག་ནི་སློབ་གྲྭ་ཆེན་མོར་མ་སླེབས་པར་སློབ་གྲྭར་གཏན་སྡོད་མ་བྱས་ན་ལེགས། དེ་བས་འདི་ལྟར་རང་ཉིད་ཀྱི་ལོ་རིམ་འཕར་བའི་ཚད་གཞི་ལྟར་རིམ་བཞིན་དཀའ་ངལ་ཉུང་ངུར་ཆགས་སྲིད་ཀྱི་རེད།མི་ཞིག་ལ་རང་རྟོགས་ཀྱི་ནུས་པ་དང་ཐུན་མོང་གི་འདུ་ཤེས་བསྐྱེད་བསྲིང་བྱེད་པར་འདི་ལྟར་དམིགས་ཡུལ་འཛིན་པ་ནི་སྒེར་སེམས་ཆེ་དྲག་པ་དང་བྱམས་རྫུའི་རྣམ་པ་ཞིག་རེད། རིག་འདེད་བྱེད་པའང་ཟབ་ཚད་དང་བྲལ་ཞིང་། བུ་ཕྲུག་དང་ཕ་མ་གཉིས་ཁ་བགར་ཏེ་རང་རྟོགས་ཀྱི་ནུས་པ་ལེགས་པོ་ཞིག་སྦྱོང་བརྡར་དང་། བུ་ཕྲུག་ཆུང་དུས་ནས་ཐུན་མོང་འཚོ་བར་བཅུག་པ་དང་། དེ་ལ་ཆེས་ལེགས་པའི་ཐུན་མོང་གི་འདུ་ཤེས་ཞིག་ཆགས་པར་འདོད་པའི་རིག་ལམ་ནི་དྭ་ཕྲུག་སློབ་གྲྭ་ཞིག་ལ་ཆེས་སྔ་མོ་ནས་ཐོབ་འོས་བའི་སློབ་གསོའི་དགོས་མཁོ་དེ་རེད།དོན་ངོ་མར་རང་རྟོགས་ཀྱི་ནུས་པ་དང་ཐུན་མོང་གི་འདུ་ཤེས་ཞིག་བསྐྱེད་བསྲིང་ཐུབ་བམ།དོན་དངོས་སུ་འདི་ལྟར་ལགས་ཏེ། དྭ་ཕྲུག་གླིང་གི་བུ་ཕྲུག་དག་གི་ཆུང་དུས་ནས་ཐུན་མོང་གི་འཚོ་བ་ལ་རོལ་བཞིན་ཡོད། བྱིས་པའི་སྐབས་ཀྱི་རང་རྟོགས་ནུས་པ་ཕལ་ཆེར་ཕྲུག་གུ་གཞན་པ་ལས་ལེགས་ཙམ་དང་། འོན་ཏེ་དར་མའི་སྐབས་སུ་ཧ་ཅང་འབུར་ཐོན་ཞིག་མ་རེད། དོན་དངོས་སུ་དྭ་ཕྲུག་སློབ་གྲྭ་ལས་འཚར་ལོངས་བྱུང་བའི་བུ་ཕྲུག་མང་པོ་ཞིག་ལ་སེམས་ཁམས་དང་འབྲེལ་བའི་གནད་དོན་ལྷགས་འདུག རང་ཉིད་ཀྱི་འདུ་ཤེས་ལ་མཉམ་འབྲེལ་འདུ་ཤེས་ནི་ནམ་ཡང་ཆུ་ཚད་དམའ་བའི་རིམ་པ་ལ་གནས་ཤིང་། འདི་ལྟར་བུ་ཕྲུག་དག་ལ་དམའ་འབེབས་བྱས་པ་མིན་ལ། སྤྱི་མཚན་དུ་ལྷགས་པའི་དོན་དངོས་ནི་ཁོང་ཅག་ལྷན་སྐྱེས་སུ་མ་འགྲིག་པའང་མིན།སློབ་གྲྭའི་བྱིར་གཉོར་མི་སྣས་མ་འདང་བའང་མ་རེད།དེ་ནི་ལས་དབང་གིས་མ་ལེགས་སྟེ་ཁོང་ཅག་ལ་ཆུང་དུས་ནས་ཕ་མ་དང་ཁྱིམ་ཚང་གི་བརྩེ་བ་འཕྲོག་ཚར་བས་རེད།ཁྱིམ་ཚང་གི་བྱམས་སྐྱོང་བསྐྱེད་བསྲིང་དང་ཤ་ཉེ་སྤུན་མཆེད་ཀྱི་ཁ་ཏ་སློབ་གསོ་དཀོན་པས་རེད།དེ་དག་ཚེ་སྲོག་གི་ཐོག་མའི་གོ་རིམ་ལ་སྤྱང་གྲུང་འཛོམས་ཀྱང་།ནར་སོན་ཞིང་དར་མའི་སྐབས་སུ་གང་ལྟར་སེམས་ཁམས་ལ་ཞན་ཆའི་སྣང་བ་ཞིག་ཡུན་རིང་དུ་ལྷགས་འདུགལོ་མ་ནེ་ཡར་སྔོན་ཆད་འདིའི་ཕྱོགས་ཀྱི་ཉེན་ཚབས་ཀྱི་སྐྱོན་ཆ་ཞིག་ལྷགས་མྱོང་།འཛམ་གླིང་འཁྲུག་ཆེན་གཉིས་པའི་རྗེས་སུ། ལོ་མ་ནེ་ཡ་དཔལ་འབྱོར་གྱི་དཀའ་ངལ་བྱུང་སྟེ་མི་འབོར་ཡང་ཉུང་ངུར་ཆགས། སྲིད་གཞུང་ནས་བུ་ཕྲུག་སྐྱེས་འཕེལ་ལ་རམ་འདེགས་དང་། བུད་མེད་ལོ་ན་སོན་པ་གང་ཞིག་ལ་ཉུང་མཐའ་ཡང་བུ་ཕྲུག་༤ཙམ་སྐྱེས་རྒྱུ་དང་། གལ་སྲིད་མི་ཚང་གང་ཞིག་བུ་ཕྲུག་མང་པོར་བདག་པོ་མ་ཐུབ་པར་གཉོར་སྐྱོང་གི་འགན་རྒྱལ་ཁབ་གྱིས་བླངས་ཏེ་སྲིད་གཞུང་གི་མ་རྩ་བཏང་ཞིང་རྒྱལ་ཁབ་ཀྱིས་གཉོར་སྲིད། དེ་བས་ལས་བྱེད་མི་སྣས་ཐུན་མོང་དུ་གཉོར་སྐྱོང་བྱེད། སྲིད་ཇུས་དེ་འགྱུར་ཚར་རྗེས། སྔ་གཞུག་ཏུ་བུ་ཕྲུག་ཁྲི་༦ལྷག་གི་བྱིས་པ་སློབ་གསོའི་གནས་གཞིའི་གླིང་དུ་སྐྱེལ་ཞིང་གཉོར་སྐྱོང་བྱས།བུ་ཕྲུག་འདི་དག་རྗེས་སུ་རྒྱུན་ལྡན་མིན་པར།མང་ཆེ་ཤོས་ཀྱི་རིག་པ་མར་ཆག་པ་དང་བརྩེ་སེམས་ཀྱང་ཡག་པོ་མེད།མི་དང་འབྲེལ་འདྲིས་མི་བྱེད་ལ་མི་ཆ་མེད་དང་སྡེབ་དུས་ཞེད་སྣང་དང་། འབྲེལ་འདྲིས་བྱེད་པའི་ནུས་པའང་མེད། གནས་ཚུལ་འདི་ལྟར་ང་ཚོས་དེ་ལ་དྭ་ཕྲུག་གླིང་གི་རྣམ་པ་ཞེས་བོས་ཆོག རྗེས་སུ་བུ་ཕྲུག་ཁ་ཤས་ཨ་རིའ་ཏིས་ཐི་ལི་བྱིས་པའི་སྨན་ཁང་དུ་ཀླད་པར་བརྟག་པ་ན་གྲུབ་འབྲས་ནི་ཀླད་པའི་ཁོར་ཡུག་གི་གནས་ཚུལ་དག་རྒྱུན་ལྡན་མིན། ཀླད་པའི་དབང་རྩ་རིག་པས་བསྟན་པར། ཆེས་ཐོག་མའི་སྐབས་སུ་བརྩེ་སེམས་འཚར་ལོངས་མ་ཐུབ་པ་དང་ཀླད་པའི་རྒྱུན་ལྡན་འཚར་ལོངས་ལ་གཏོར་བརླག་ཐེབས་པས་རེད། ཕུང་གྲུབ་དག་རྒྱུན་ལྡན་ཆགས་མོད་ཐབས་ཤེས་བྲལ་བར་དེ་ལྟར་ལྡོག་ཕྱོགས་ཀྱི་ནད་འགྱུར་རང་བཞིན་གྱི་ནུས་པ་ཐེབས་ཡོད་པ་རེད།