བསླབ་གཞི་དང་འཚམ་པའི་སློབ་ཁྲིད་བྱེད་དགོས།
སློབ་ཁྲིད་ཀྱི་གྲུབ་འབྲས་འབུར་ཐོན་ཞིག་ལེན་འདོད་ན། ངེས་པར་དུ་སློབ་མའི་རང་འགུལ་རང་བཞིན་སློང་བ་དང་།   དུས་མཚུངས་སུ་རང་ཉིད་སློབ་མའི་བློར་འབབ་པ་ཞིག་བཅའ་རྒྱུ་ཧ་ཅང་གལ་ཆེ་བར་སྣང་།  དགེ་རྒན་ཞིག་ཡིན་པའི་ཆ་ནས་བློ་འཚམ་གྱི་སློབ་གསོ་དང་སློབ་ཁྲིད་བྱེད་ཐབས་སྤྱད་ཆོག་སྟེ།   སློབ་ཁྲིད་བྱེད་སྐབས་གཟེངས་བསྟོད་དང་དང་སྐུལ་མ་མང་ཞིང་སྐྱོན་བརྗོད་ཉུང་བའི་སློབ་གསོའི་ཐབས་ལམ་གང་ལ་གང་འཚམ་གྱིས་ལག་ཏུ་བསྟར་ནས།   སློབ་མར་ཁོད་ཡངས་བག་ཕེབས་ཀྱི་བར་གསེང་ཞིག་བསྐྲུན་རྒྱུ་གལ་ཆེ།   སློབ་ཁྲིད་གཟབ་ནན་བྱས་ན་ཕན་འབྲས་ལེགས་པོ་ཐོབ་པ་གདོན་མི་ཟད། འོན་ཀྱང་གཟབ་ནན་གྱི་སློབ་ཁྲིད་ཁྲོད་ནས་ཁ་མཚར་དགོད་གཏམ་རེ་བསླངས་ན་དགེ་སློབ་གཉིས་ཀའི་ཤེས་རབ་དང་གསར་གཏོད་བསམ་གཞིག་གི་ནུས་པ་དེ་ལས་ཀྱང་ཆེར་བསྐྱེད་ཐུབ།