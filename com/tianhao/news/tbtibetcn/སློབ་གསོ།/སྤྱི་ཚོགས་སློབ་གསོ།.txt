སྤྱི་ཚོགས་སློབ་གསོ།
སྤྱི་ཚོགས་སློབ་གསོ་ནི་མིའི་རིགས་དང་དེའི་ཁོར་ཡུག་སློབ་མའི་ཤེས་རིག་དང་ཀུན་སྤྱོད་བསམ་བློ་སོགས་ཕྱོགས་གང་སྤྱིའི་ཐད་བག་ཆགས་འཇོག་པའི་བསམ་བློའི་ཤུགས་རྐྱེན་ཞིག་ལ་བརྗོད་ཆོག་ལ་གློག་བརྙན་དང་། བརྙན་འཕྲིན།  ཟློས་གར་རྩོམ་རིག  ཚོགས་འདུ། གཏམ་བཤད།  དེ་བཞིན་བྱེད་སྒོ་ཁག་གིས་རྒྱུན་གཏན་ལས་ཀའི་ཁྲོད་འཁྲབ་པ་དང་།  རྩོམ་པ། ཤོད་པ།    སྤེལ་བ་སོགས་ལ་སྒྱུ་རྩལ་གྱི་འཇོན་ཐང་བཏོན་ནས་བླང་དོར་གྱི་ཕྱོགས་ལ་ཁོང་ཚོར་མཛུབ་ཁྲིད་བྱེད་དགོས་པ་ལས་ཁོང་ཚོ་ལོག་ལམ་དུ་ཁྲིད་རྒྱུ་མེད་པའི་འགན་ནུས་ཐོན་པ་བྱ་དགོས།  ལྷག་པར་དུ་ཆོས་ལུགས་བྱེད་སྒོའི་ནང་དུ་རྨོངས་དད་རང་བཞིན་གྱི་ཆོ་ག་ཡང་མང་པོ་ཡོད་པས་དེས་ཁོ་ཚོའི་ཡར་ཐོན་གྱི་བསམ་པར་བཀག་རྒྱ་བཟོས་ཏེ་ནམ་ཡང་གཞན་ལ་རེ་སྒུག་ཁོ་ན་བྱེད་པའི་སྲོལ་ངན་ཞིག་ཆགས་སྲིད། དཔེར་ན་སློབ་མ་འགའ་རེས་ལྷ་བླ་མ་དཀོན་མཆོག་གསུམ་དང་།  སྐྱེས་ལྷ།  ཡུལ་ལྷ་སོགས་སྒྲུབ་སྒྲུབ་གསོལ་གསོལ་བྱས་ནས་རང་གི་སློབ་འབྲས་སྨིན་རེ་བྱེད་པ་ལྟ་བུ་རེད།   གལ་ཏེ་ངོ་མཚར་གྱི་སློབ་འབྲས་དེ་ལྟ་བུ་ཞིག་སྨིན་ལགས་ན་སྔོན་བྱོན་གྱི་མཁས་དབང་ཚོས་གདོས་བུ་སྐྲ་བཏགས་དང་ཟོས་བརྗེས་གཉིད་བཅག་བྱེད་དགོས་དོན་ཅི་ལ་ཡོད།   གཞན་ཡང་སྤྱི་ཚོགས་ཐོག་མི་ཁ་ཤས་ཀྱིས་ངས་ཡི་གེ་ཚིག་གཅིག་མ་ཤེས་ཀྱང་ལས་ཀ་འདི་བྱས་འདི་བཏང་གིས་ད་ལྟ་ཕྱུག་འགྱུར་ལམ་དུ་བསྐྱོད་དེ་ལྟོ་གོས་གཏམ་གསུམ་གཞན་ལ་རེ་དགོས་མེད་པའི་གཏམ་མང་དུ་གླེང་བས་སློབ་མ་མང་པོ་ཞིག་སློབ་གྲྭར་འགྲོ་འདོད་མེད་པའི་བློ་བསྐྱེད་བཞིན་ཡོད། གལ་ཏེ་ཕྱུག་པོ་ཚང་གིས་ཟེར་བ་ལྟར་འགྲོ་མ་མིའི་རིགས་འདི་ཉིད་ཟས་གོས་གནས་མལ་ཁོ་ནའི་ཆེད་དུ་འཚོ་བ་ཡིན་ན་ཤེས་རིག་གིས་ཅི་བྱེད།   ཤེས་རིག་ལ་ནུས་པ་ཉག་ཕྲན་ཙམ་ཡང་ཡོད་རྒྱུ་མ་རེད།   དེ་འདྲ་ཡིན་ན་སྔོན་བྱོན་མཁས་པ་ཚོས་རང་སྡུག་རང་གིས་ཉོ་བས་ཁོ་ཚོ་སྨྱོ་བ་ཡིན་གྱི་རེད།  ས་པཎ་གྱིས་“ཕྱུག་པོ་ཀླ་ཀློ་ལ་ཡང་ཡོད།།  དཔའ་བོ་དུད་འགྲོ་ལ་ཡང་ཡོད།།”ཞེས་གསུངས་པ་མ་ཡིན་ནམ།  གལ་ཏེ་མིའི་རིགས་ལ་ཤེས་རིག་མེད་ན་ནམ་ཞིག་མིས་མི་བཟའ་བའི་དུས་ཤིག་ཡོང་མི་སྲིད་དམ།   སྐབས་དེར་ཁྱོད་ཀྱི་ཕྱུག་ནོར་གང་དུ་སྦ་བར་བྱེད།  དེའི་ཕྱིར་སྤྱི་ཚོགས་ཀྱི་སློབ་གསོའི་མ་ལག་དེས་སློབ་མར་ཤུགས་རྐྱེན་ཐེབས་ཆེ་ཤོས་ཡིན་ན་ང་ཚོད་ད་ལྟ་ནས་ཁོ་པ་ཚོར་སྤྱི་ཚོགས་ཀྱི་ཁོར་ཡུག་བཟང་པོ་ཞིག་བསྐྲུན་དགོས་པ་ནི་ཆེས་གལ་ཆེན་ཞིག་ཡིན།མདོར་ན་སློབ་མ་ཡག་པོ་ཞིག་གསོ་སྐྱོང་བྱ་དགོས་ན“སློབ་གསོ་གསུམ”ཕན་ཚུན་ཟུང་འབྲེལ་དང་གཅིག་ལ་གཅིག་བརྟེན་བྱ་དགོས་པ་ལས་ཁག་དཀྲི་དང་།  འགན་གཡོལ་གྱི་རིགས་སྤངས་ཏེ་སློབ་མ་བདེ་ཐང་ངང་འཚར་ལོངས་ཡོང་བའི་འགན་ལེན་ཐུབ་པ་བྱ་དགོས་སོ།།སྤྱི་ཚོགས་སློབ་གསོ།
སྤྱི་ཚོགས་སློབ་གསོ་ནི་མིའི་རིགས་དང་དེའི་ཁོར་ཡུག་སློབ་མའི་ཤེས་རིག་དང་ཀུན་སྤྱོད་བསམ་བློ་སོགས་ཕྱོགས་གང་སྤྱིའི་ཐད་བག་ཆགས་འཇོག་པའི་བསམ་བློའི་ཤུགས་རྐྱེན་ཞིག་ལ་བརྗོད་ཆོག་ལ་གློག་བརྙན་དང་། བརྙན་འཕྲིན།  ཟློས་གར་རྩོམ་རིག  ཚོགས་འདུ། གཏམ་བཤད།  དེ་བཞིན་བྱེད་སྒོ་ཁག་གིས་རྒྱུན་གཏན་ལས་ཀའི་ཁྲོད་འཁྲབ་པ་དང་།  རྩོམ་པ། ཤོད་པ།    སྤེལ་བ་སོགས་ལ་སྒྱུ་རྩལ་གྱི་འཇོན་ཐང་བཏོན་ནས་བླང་དོར་གྱི་ཕྱོགས་ལ་ཁོང་ཚོར་མཛུབ་ཁྲིད་བྱེད་དགོས་པ་ལས་ཁོང་ཚོ་ལོག་ལམ་དུ་ཁྲིད་རྒྱུ་མེད་པའི་འགན་ནུས་ཐོན་པ་བྱ་དགོས།  ལྷག་པར་དུ་ཆོས་ལུགས་བྱེད་སྒོའི་ནང་དུ་རྨོངས་དད་རང་བཞིན་གྱི་ཆོ་ག་ཡང་མང་པོ་ཡོད་པས་དེས་ཁོ་ཚོའི་ཡར་ཐོན་གྱི་བསམ་པར་བཀག་རྒྱ་བཟོས་ཏེ་ནམ་ཡང་གཞན་ལ་རེ་སྒུག་ཁོ་ན་བྱེད་པའི་སྲོལ་ངན་ཞིག་ཆགས་སྲིད། དཔེར་ན་སློབ་མ་འགའ་རེས་ལྷ་བླ་མ་དཀོན་མཆོག་གསུམ་དང་།  སྐྱེས་ལྷ།  ཡུལ་ལྷ་སོགས་སྒྲུབ་སྒྲུབ་གསོལ་གསོལ་བྱས་ནས་རང་གི་སློབ་འབྲས་སྨིན་རེ་བྱེད་པ་ལྟ་བུ་རེད།   གལ་ཏེ་ངོ་མཚར་གྱི་སློབ་འབྲས་དེ་ལྟ་བུ་ཞིག་སྨིན་ལགས་ན་སྔོན་བྱོན་གྱི་མཁས་དབང་ཚོས་གདོས་བུ་སྐྲ་བཏགས་དང་ཟོས་བརྗེས་གཉིད་བཅག་བྱེད་དགོས་དོན་ཅི་ལ་ཡོད།   གཞན་ཡང་སྤྱི་ཚོགས་ཐོག་མི་ཁ་ཤས་ཀྱིས་ངས་ཡི་གེ་ཚིག་གཅིག་མ་ཤེས་ཀྱང་ལས་ཀ་འདི་བྱས་འདི་བཏང་གིས་ད་ལྟ་ཕྱུག་འགྱུར་ལམ་དུ་བསྐྱོད་དེ་ལྟོ་གོས་གཏམ་གསུམ་གཞན་ལ་རེ་དགོས་མེད་པའི་གཏམ་མང་དུ་གླེང་བས་སློབ་མ་མང་པོ་ཞིག་སློབ་གྲྭར་འགྲོ་འདོད་མེད་པའི་བློ་བསྐྱེད་བཞིན་ཡོད། གལ་ཏེ་ཕྱུག་པོ་ཚང་གིས་ཟེར་བ་ལྟར་འགྲོ་མ་མིའི་རིགས་འདི་ཉིད་ཟས་གོས་གནས་མལ་ཁོ་ནའི་ཆེད་དུ་འཚོ་བ་ཡིན་ན་ཤེས་རིག་གིས་ཅི་བྱེད།   ཤེས་རིག་ལ་ནུས་པ་ཉག་ཕྲན་ཙམ་ཡང་ཡོད་རྒྱུ་མ་རེད།   དེ་འདྲ་ཡིན་ན་སྔོན་བྱོན་མཁས་པ་ཚོས་རང་སྡུག་རང་གིས་ཉོ་བས་ཁོ་ཚོ་སྨྱོ་བ་ཡིན་གྱི་རེད།  ས་པཎ་གྱིས་“ཕྱུག་པོ་ཀླ་ཀློ་ལ་ཡང་ཡོད།།  དཔའ་བོ་དུད་འགྲོ་ལ་ཡང་ཡོད།།”ཞེས་གསུངས་པ་མ་ཡིན་ནམ།  གལ་ཏེ་མིའི་རིགས་ལ་ཤེས་རིག་མེད་ན་ནམ་ཞིག་མིས་མི་བཟའ་བའི་དུས་ཤིག་ཡོང་མི་སྲིད་དམ།   སྐབས་དེར་ཁྱོད་ཀྱི་ཕྱུག་ནོར་གང་དུ་སྦ་བར་བྱེད།  དེའི་ཕྱིར་སྤྱི་ཚོགས་ཀྱི་སློབ་གསོའི་མ་ལག་དེས་སློབ་མར་ཤུགས་རྐྱེན་ཐེབས་ཆེ་ཤོས་ཡིན་ན་ང་ཚོད་ད་ལྟ་ནས་ཁོ་པ་ཚོར་སྤྱི་ཚོགས་ཀྱི་ཁོར་ཡུག་བཟང་པོ་ཞིག་བསྐྲུན་དགོས་པ་ནི་ཆེས་གལ་ཆེན་ཞིག་ཡིན།མདོར་ན་སློབ་མ་ཡག་པོ་ཞིག་གསོ་སྐྱོང་བྱ་དགོས་ན“སློབ་གསོ་གསུམ”ཕན་ཚུན་ཟུང་འབྲེལ་དང་གཅིག་ལ་གཅིག་བརྟེན་བྱ་དགོས་པ་ལས་ཁག་དཀྲི་དང་།  འགན་གཡོལ་གྱི་རིགས་སྤངས་ཏེ་སློབ་མ་བདེ་ཐང་ངང་འཚར་ལོངས་ཡོང་བའི་འགན་ལེན་ཐུབ་པ་བྱ་དགོས་སོ།།