༄༅།།བོད་ ཀྱི་ གསོ་ རིག་ མཁན་ པོ་ བྱམས་ པ་ འཕྲིན་ ལས་ ཀྱི་ རྨད་ བྱུང་ མཛད་ རྗེས།
༡༩༤༠ལོར་ལོ་༡༣ལ་སླེབས་པའི་ལྷ་ས་འབྲས་སྤུངས་དགོན་པའི་དབེན་ཆུང་བྱམས་པ་འཕྲིན་ལས་བཙུན་མོ་རྒན་མོ་ཞིག་གིས་མོ་བརྒྱབ་སྟེ“གལ་ཏེ་ཕྲུ་གུ་དེས་གསོ་བ་རིག་པ་སྦྱངས་ཚེ་ཕྱིས་འབྱུང་བྱ་གཞག་ཆེན་པོ་བཏོད་དེ་གངས་ལྗོངས་ས་མཐོའི་ཐོག་གི་གྲགས་ཅན་དབེན་རྗེ་ཞིག་ཏུ་འགྱུར་ཐུབ”ཅེས་བཤད།    དེ་ནས་བཟུང་བྱམས་པ་འཕྲིན་ལས་ཀྱིས་བོད་ལུགས་གསོ་བ་རིག་པ་སྦྱོང་འགོ་ཚུགས་ཤིང༌།དགོན་པ་ནས་ཐོན་ཏེ་བྱམས་པ་འཕྲིན་ལས་དེ་བས་ཡངས་ཤིང་རྒྱ་ཆེ་བའི་ཡུལ་ཁམས་ཐོག་སྐྱོད་པ་དང་ཨེན་ཆུང་ཞིག་ནས་ད་ལྟའི་བོད་ལུགས་གསོ་བ་རིག་པའི་ལས་རིགས་ཀྱི་གཟི་བརྗིད་ཆེ་ཞིང་སྙན་གྲགས་ལྡན་པར་གྱུར།ལོ༧༠ལ་ཉེ་བའི་ནང་ཁོང་གིས་བོད་ལུགས་གསོ་བ་རིག་པའི་ལས་རིགས་ཐོག་ངོ་མཚར་མི་ཉུང་བ་ཞིག་བཏོད་ཡོད།    དོན་དངོས་ཐོག་བྱམས་པ་འཕྲིན་ལས་ཀྱིས་བོད་ལུགས་གསོ་བ་རིག་པ་སྦྱོང་བ་དེའང་མེས་པོའི་རྒྱུན་འཛིན་པ་ཞིག་ཡིན་པ་དང་ཁོང་གི་སྤོ་བོ་དང་ཡབ་གཉིས་པོ་ནི་བོད་དུ་སྐད་གྲགས་ཡོད་པའི་སྨན་པ་ཡིན་ཞིང༌།ཁོང་གི་སྤོ་བོའི་སློབ་ཕྲུག་ཡིན་པའི་ཏཱ་ལའི་སྐུ་ཕྲེང་བཅུ་གསུམ་པའི་སྐུ་བཅར་སྨན་པ་མཁྱེན་རབ་ནོར་བུ་དེ་ཉིད་ཁོང་གི་དགེ་རྒན་ལ་གྱུར།
       བོད་ལུགས་གསོ་བ་རིག་པ་ནི་བོད་མི་རིགས་ཀྱི་ཐུན་མོང་མ་ཡིན་པའི་ས་ཁམས་དང་གནམ་གཤིས་ཀྱི་ཆ་རྐྱེན་འོག་ནད་ཡམས་དང་འཐབ་རྩོད་བྱས་པའི་བརྒྱུད་རིམ་ནང་རིམ་གྱིས་གྲུབ་པ་ཞིག་དང་ད་བར་ལོ་ངོ༢༣༠༠ལྷག་ཙམ་གྱི་ལོ་རྒྱུས་ལྡན་ཡོད།གྲུམ་ནད་དང༌།ཕོ་བའི་ནད།གྲིབ་ནད།སྙིང་དང་ཁྲག་རྩའི་ནད་སོགས་སྨན་བཅོས་བྱེད་པར་བོད་ལུགས་གསོ་རིག་ལ་ཐུན་མོང་མ་ཡིན་པའི་སྨན་བཅོས་བྱེད་ཐབས་ལྡན་ཡོད།   བོད་ལུགས་གསོ་བ་རིག་པའི་གསུང་རབ་ནང་སྙིང་བཅུད་གཅིག་ཏུ་བསྡུས་ནས་གྲུབ་པའི༡༢༠༠ལོའི་སྔོན་གྱི《རྒྱུད་བཞི》ནི་བྱམས་པ་འཕྲིན་ལས་ཀྱིས་སློབ་སྦྱོང་བྱེད་པའི་ནང་དོན་གཙོ་བོ་དེ་ཡིན།    “དྲིན་ཅན་སློབ་དཔོན་གྱི་མཛུབ་ཁྲིད་འོག་ངས་ཉིན་ལྟར་ནམ་མ་ལངས་གོང་ལངས་ནས《རྒྱུད་བཞི》ངག་ལ་ཟིན་པ་དང༌།སློབ་ཁྲིད་ཉན་པ།ལན་འདེབས་པ་སོགས་བྱེད་ཅིང༌།ལོ་དགུའི་རིང་དཀའ་སྤྱད་ཀྱིས་སློབ་སྦྱོང་བྱས་པ་བརྒྱུད་ངས་ཕུལ་དུ་བྱུང་བའི་གྲུབ་འབྲས་ཀྱི་ཐོག་ནས་བོད་ལུགས་གསོ་རིག་དང་བོད་སྨན་དང༌།གནམ་རིག་སྐར་རྩིས།སྒྲ་རིག་པ་སོགས་ངེས་པར་དུ་སྦྱོང་དགོས་པའི་བོད་ལུགས་གསོ་རིག་སྦྱོང་རྒྱུ་ལེགས་སྒྲུབ་བྱས་པ་དང་སྦྲགས་ཡིག་འབྲུ་ཁྲི༡༠ལྷག་ཙམ་ཡོད་པའི《རྒྱུད་བཞི》ངག་ལ་ཟིན་པ་ཡིན”ཞེས་བྱམས་པ་འཕྲིན་ལས་ཀྱིས་གསུངས།