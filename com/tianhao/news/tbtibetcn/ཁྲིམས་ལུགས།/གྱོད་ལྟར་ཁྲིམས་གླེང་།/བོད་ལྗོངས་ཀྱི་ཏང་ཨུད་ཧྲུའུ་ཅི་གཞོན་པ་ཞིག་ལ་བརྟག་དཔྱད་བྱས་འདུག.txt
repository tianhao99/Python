བོད་ལྗོངས་ཀྱི་ཏང་ཨུད་ཧྲུའུ་ཅི་གཞོན་པ་ཞིག་ལ་བརྟག་དཔྱད་བྱས་འདུག
ཀྲུང་དབྱང་སྒྲིག་ཁྲིམས་ལྟ་སྐུལ་ཞིབ་བཤེར་ཨུ་ལྷན་གྱི་དྲ་ཚིགས་ཐོག་སྤེལ་བའི་གནས་ཚུལ། བོད་རང་སྐྱོང་ལྗོངས་སྒྲིག་བཤེར་ཨུ་ལྷན་ནས་གསལ་བསྒྲགས་སྤེལ་བའི་ཆ་འཕྲིན་ལྟར་ན། བོད་ལྗོངས་རྒྱལ་དབང་མ་རྩ་མ་འཇོག་གཉེར་སྐྱོང་ཚད་ཡོད་ཀུང་སི་（དེ་སྔའི་བོད་རང་སྐྱོང་ལྗོངས་རྒྱལ་དབང་རྒྱུ་ནོར་གཉེར་སྐྱོང་ཀུང་སི།）ཡི་ཏང་ཨུད་ཀྱི་ཧྲུའུ་ཅི་གཞོན་པ་ཟུར་པ་དང་སྤྱི་ཁྱབ་ལས་འཛིན་ཟུར་པ་ལི་ཁྲུན་མེན་ལ་སྒྲིག་འགལ་ཁྲིམས་འགལ་ཚབས་ཆེན་བྱས་པའི་དོགས་གཞི་ཡོད་པས། མིག་སྔར་བོད་རང་སྐྱོང་ལྗོངས་སྒྲིག་ཁྲིམས་ལྟ་སྐུལ་ཞིབ་བཤེར་ཨུ་ལྷན་གྱི་སྒྲིག་ཁྲིམས་ཞིབ་བཤེར་དང་བརྟག་དཔྱད་དང་ལེན་བྱེད་བཞིན་ཡོད་པ་རེད།
          ལི་ཁྲུན་མེན་གྱི་ངོ་སྤྲོད་མདོར་བསྡུས།
          ལི་ཁྲུན་མེན། སྐྱེས་པ། རྒྱ་རིགས། 1957ལོའི་ཟླ་3པར་སྐྱེས། ཧོ་ནན་ཨན་དབྱང་གི་མི་ཡིན། 1984ལོར་ཀྲུང་གོ་གུང་ཁྲན་ཏང་ནང་ཞུགས། 1979ལོའི་ཟླ་7པར་ལས་ཀར་ཞུགས། ལས་ཐོག་ཆེད་ཚན་སློབ་གྲྭ་ཆེན་མོའི་སློབ་གཉེར་བརྒྱུད་རིམ་ལྡན།
          1979ལོའི་ཟླ་7པ་ནས་1990ལོའི་ཟླ་10པའི་བར། བོད་རང་སྐྱོང་ལྗོངས་རྒྱ་ཚ་རྫོང་ནོར་སྲིད་ཅུད་ཀྱི་རྩིས་གཉེར།
          1990ལོའི་ཟླ་10པ་ནས་1992ལོའི་ཟླ་1པར། བོད་རང་སྐྱོང་ལྗོངས་རྒྱ་ཚ་རྫོང་ནོར་སྲིད་ཅུད་ཀྱི་ཅུད་ཀྲང་གཞོན་པ།
          1992ལོའི་ཟླ་1པོ་ནས་1993ལོའི་ཟླ་6བར། བོད་རང་སྐྱོང་ལྗོངས་ནོར་སྲིད་ཐིང་གྲོང་གསེབ་ནོར་དོན་ཁྲུའུ་ཡི་ཀྲུའུ་རེན་གཞོན་པའི་ཁའོ་ཡོན།
          1993ལོའི་ཟླ་6པ་ནས་2000ལོའི་ཟླ་9བར། བོད་རང་སྐྱོང་ལྗོངས་ནོར་སྲིད་ཐིང་གྲོང་གསེབ་ནོར་དོན་ཁྲུའུ་ཡི་ཀྲུའུ་རེན་ཁོ་ཡོན།
          2000ལོའི་ཟླ་9པ་ནས་2005ལོའི་ཟླ་1བར། བོད་རང་སྐྱོང་ལྗོངས་རྒྱལ་དབང་རྒྱུ་ནོར་གཉེར་སྐྱོང་ཀུང་སིའི་ནོར་དོན་སྤྱི་ཁྱབ་ལྟ་ཞིབ་པ།
          2005ལོའི་ཟླ་1པོ་ནས་2015ལོའི་ཟླ་1བར། བོད་རང་སྐྱོང་ལྗོངས་རྒྱལ་དབང་རྒྱུ་ནོར་གཉེར་སྐྱོང་ཀུང་སིའི་སྤྱི་ཁྱབ་རྩིས་གཉེར་མཁན།
          2015ལོའི་ཟླ་1པོ་ནས་2015ལོའི་ཟླ་5བར། བོད་རང་སྐྱོང་ལྗོངས་རྒྱལ་དབང་རྒྱུ་ནོར་གཉེར་སྐྱོང་ཀུང་སིའི་སྤྱི་གཉེར།
          2015ལོའི་ཟླ་5པ་ནས་2017ལོའི་ཟླ་9བར། བོད་རང་སྐྱོང་ལྗོངས་རྒྱལ་དབང་རྒྱུ་ནོར་གཉེར་སྐྱོང་ཀུང་སིའི་ཏང་ཨུད་ཀྱི་ཧྲུའུ་ཅི་གཞོན་པ་དང་སྤྱི་ཁྱབ་ལས་འཛིན།
          2017ལོའི་ཟླ་9པར་ལས་ཁུར་དགོངས་ཞུ་བྱས།
རྩོམ་སྒྲིག་པ། བདེ་སྒྲོལ།