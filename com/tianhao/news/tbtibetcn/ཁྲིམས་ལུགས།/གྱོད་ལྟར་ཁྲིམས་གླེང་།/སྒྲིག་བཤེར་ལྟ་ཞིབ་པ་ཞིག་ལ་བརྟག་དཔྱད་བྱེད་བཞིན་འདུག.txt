སྒྲིག་བཤེར་ལྟ་ཞིབ་པ་ཞིག་ལ་བརྟག་དཔྱད་བྱེད་བཞིན་འདུག
བོད་རང་སྐྱོང་ལྗོངས་ཚོང་དོན་ཐིང་དུ་བཅའ་སྡོད་བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན་སྒྲིག་བཤེར་ལྟ་ཞིབ་ཚོགས་ཆུང་གི་ཙུའུ་ཀྲང་གཞོན་པ་ཀའོ་ཁྲུན་ལིན་ལ་སྒྲིག་འགལ་ཁྲིམས་འགལ་གྱི་དོགས་གཞི་ཚབས་ཆེན་ཡོད་པས། མིག་སྔར་བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན་གྱི་སྒྲིག་ཁྲིམས་ཞིབ་བཤེར་དང་ལྟ་ཞིབ་བརྟག་དཔྱད་དང་ལེན་བྱེད་བཞིན་ཡོད། 
          བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན་གྱི་སྐད་འཕྲིན་སྤྱི་རྟགས་ནས་མངོན་གསལ། ཀའོ་ཁྲུན་ལིན། ཕོ། རྒྱ་རིགས། 1969ལོའི་ཟླ་4པར་སྐྱེས། ཧོ་པེ་ལོན་རྫོང་གི་མི། ལས་ཐོག་ཞིབ་འཇུག་སློབ་མའི་སློབ་རྒྱུས་ལྡན། 1989ལོའི་ཟླ་7པར་ལས་ཀར་ཞུགས། 1994ལོའི་ཟླ་12པར་ཀྲུང་གོ་གུང་ཁྲན་ཏང་ནང་ཞུགས། 
          1989ལོའི་ཟླ་7པ་ནས་2020ལོའི་ཟླ་12པའི་བར་སྔ་རྗེས་སུ་ཧོ་པེ་ཞིང་ཆེན་ཐང་ཧྲན་གྲོང་ཁྱེར་ལོན་རྫོང་མི་དམངས་ཞིབ་དཔྱོད་ཁང་དང་། ཧོ་པེ་ཞིང་ཆེན་ཐང་ཧྲན་གྲོང་ཁྱེར་ལོན་རྫོང་སྤྱི་བདེ་ཅུས། ཧོ་པེ་ཞིང་ཆེན་ཐང་ཧྲན་གྲོང་ཁྱེར་ལོན་རྫོང་ཉེས་དོན་ཉེན་རྟོག་རུ་ཆེན། ཧོ་པེ་ཞིང་ཆེན་ཐང་ཧྲན་གྲོང་ཁྱེར་གྱི་འགག་སྒོ་ལྐོག་འདྲེན་འཛིན་བཟུང་ཡན་ལག་ཅུས། བོད་རང་སྐྱོང་ལྗོངས་ལྷ་ས་གྲོང་ཁྱེར་སྤྱི་བདེ་ཅུས། བོད་རང་སྐྱོང་ལྗོངས་ལྷ་ས་གྲོང་ཁྱེར་སྲིད་གཞུང་། བོད་རང་སྐྱོང་ལྗོངས་ལྷ་ས་གྲོང་ཁྱེར་ཕྱི་ཕྱོགས་ལས་དོན་གཞུང་ལས་ཁང་། བོད་རང་སྐྱོང་ལྗོངས་སྒྲིག་ཨུད（ལྟ་ཞིབ་ཐིང）བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན། རང་སྐྱོང་ལྗོངས་ཁྲོམ་ར་ལྟ་འདོམས་ཅུས་སུ་བཅའ་སྡོད་བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན་སྒྲིག་བཤེར་ལྟ་ཞིབ་ཚོགས་ཆུང་སོགས་སུ་ལས་ཀ་བྱེད་མྱོང་། 
          2020ལོའི་ཟླ་12པ་ནས་ད་བར། བོད་རང་སྐྱོང་ལྗོངས་ཚོང་དོན་ཐིང་དུ་བཅའ་སྡོད་བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན་གྱི་སྒྲིག་བཤེར་ལྟ་ཞིབ་ཚོགས་ཆུང་གི་ཙུའུ་ཀྲང་གཞོན་པ（ཁྲུའུ་རིམ་པ་རྒན་པ）དང་། སྒྲིག་བཤེར་ལྟ་ཞིབ་ཁང་དང་པོའི་ཀྲུའུ་རེན། རིམ་པ་དང་པོའི་བརྟག་དཔྱད་པ། སྒྲིག་བཤེར་ལྟ་ཞིབ་པ་བཅས་བྱས།
རྩོམ་སྒྲིག་པ། བདེ་སྒྲོལ།