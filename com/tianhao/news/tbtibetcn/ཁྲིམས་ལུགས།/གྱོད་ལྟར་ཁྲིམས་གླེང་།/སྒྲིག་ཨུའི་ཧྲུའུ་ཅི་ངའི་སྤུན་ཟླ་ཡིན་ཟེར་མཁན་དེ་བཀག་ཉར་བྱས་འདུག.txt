སྒྲིག་ཨུའི་ཧྲུའུ་ཅི་ངའི་སྤུན་ཟླ་ཡིན་ཟེར་མཁན་དེ་བཀག་ཉར་བྱས་འདུག
ཁྱོད་ཀྱིས་ལྟོས་ཤིག ངས་ཉིན་གསུམ་ནང་ཚུན་དུ་ཁྱོད་རང་སྡུག་ལ་སྦྱར་རྒྱུ་ཡིན། སྒྲིག་བཤེར་ཨུ་ལྷན་གྱི་ཧྲུའུ་ཅི་ནི་ངའི་སྤུན་ཟླ་ཡིན་ཞེས་བརྗོད་པའི་ཧོ་ནན་ཨན་ཡང་གི་སྐྱེས་པ་ཞིག་གིས་རླངས་འཁོར་བཏང་ནས་གྲོང་ཚོར་འགྲོ་སྐབས་བདེ་ཐང་ཨང་གྲངས་མི་སྟོན་པ་མ་ཟད། ལས་རེས་མི་སྣ་དང་འགལ་ཟླ་བྱུང་བའི་བརྙན་ཐུང་ཞིག་ལ་ཀུན་གྱིས་དོ་སྣང་ཆེན་པོ་བྱས་ཡོད།
          ཧོ་ནན་ཨན་ཡང་གི་སྐྱེས་པ་ཞིག་གིས་བདེ་ཐང་ཨང་གྲངས་མི་བཤེར་བའི་ཁར། སྐམ་པ་བཟུང་སྟེ་རིམས་འགོག་མི་སྣར་འཇིགས་སྐུལ་བྱས་པ་དང་། སྒྲིག་བཤེར་ཨུ་ལྷན་གྱི་ཧྲུའུ་ཅི་ནི་ངའི་སྤུན་ཟླ་ཡིན་ཞེས་བཤད་པ།
          སྤྱི་ཟླ་1པོའི་ཚེས་26ཉིན། དྲ་ཐོག་དུ་བརྒྱུད་བསྐུར་བྱས་པའི་བརྙན་ཐུང་ཞིག་ལས་མངོན་པར། ཧོ་ནན་ཞིང་ཆེན་ཨན་ཡང་གྲོང་ཁྱེར་ལུང་ཨན་ཁུལ་ཀྲི་ཏུའུ་གྲོང་ཚོའི་རིམས་འགོག་ལས་རེས་མི་སྣས་གྲོང་སྣེ་རུ་ལས་འགན་སྒྲུབ་སྐབས། སྐྱེས་པ་ཞིག་གིས་རླངས་འཁོར་བཏང་ནས་གྲོང་ཚོའི་ནང་སྐྱོད་རྩིས་བྱེད་སྐབས། རིམས་ནད་སྔོན་འགོག་ཚོད་འཛིན་གྱི་བླང་བྱ་ལྟར། ཕྱི་ནས་ཡོང་མཁན་ཚང་མར་བདེ་ཐང་ཨང་གྲངས་སྟོན་དགོས་ཀྱི་ཡོད། འོན་ཀྱང་སྐྱེས་པ་དེས་རམས་འདེགས་མི་བྱེད་པ་དང་། ཨང་གྲངས་གཏན་ནས་མི་བཤེར་བ་མ་ཟད། ད་དུང་ཁྱོད་ཀྱིས་ལྟོས་ཤིག ངས་ཉིན་གསུམ་ནང་ཚུན་དུ་ཁྱོད་རང་སྡུག་ལ་སྦྱར་ངེས། སྒྲིག་བཤེར་ཨུ་ལྷན་གྱི་ཧྲུའུ་ཅི་ནི་ངའི་སྤུན་ཟླ་ཡིན་ཞེས་འུད་ཤོབ་བྱས་ཡོད། མཇུག་མཐར། སྐྱེས་པ་དེ་རླངས་འཁོར་ལ་བསྡད་དེ་ཡུལ་དངོས་ནས་ཁ་བྲལ་བ་རེད།
          སྤྱི་ཚེས་26ཉིན་གྱི་དགོང་མོར། ཨན་ཡང་ཉེན་རྟོག་ཕྱོགས་ནས་དོན་དེའི་ཐད་བརྡ་ཁྱབ་བཏང་སྟེ། དེ་དོན་དང་འབྲེལ་ཡོད་སྐྱེས་པ་དེར་ཉིན་10ཡི་སྲིད་འཛིན་བཀག་ཉར་གྱི་ཆད་པ་བཅད་ཡོད།
རྩོམ་སྒྲིག་པ། བདེ་སྒྲོལ།