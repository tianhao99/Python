ར་བཟི་སྐྱུར་འགོང་བཤད་པས་མཐའ་མའི་མཇུག་འབྲས་འདི་རེད།
ཟླ་5ཚེས་25ཉིན་གྱི་ཐོ་རེངས་ཆུ་ཚོད་4པ་ཙམ་ལ། ཁྲེང་ཀོན་ཆུས་སྤྱི་བདེ་ཅུས་གྲྭ་བཞི་མངགས་གཏོང་ཁང་བདེ་འཇགས་རུ་འབྲིང་ལ་ཁྲེང་ཀོན་ཆུས་ཀྱི་ཁུལ་ཆུང་ཞིག་གི་ལམ་འགྲམ་དུ་བཞག་པའི་མོ་ཊ་ཞིག་ལ་གཏོར་སྐྱོན་བཏང་འདུག་པས། ཉེན་རྟོག་ཕྱོགས་ཀྱིས་ཞིབ་བཤེར་ཐག་གཅོད་བྱེད་པར་ཡོང་རོགས་ཞེས་པའི་ཁ་པར་འབྱོར་བ་རེད། 
           སྙན་སེང་འབྱོར་རྗེས། མི་དམངས་ཉེན་རྟོག་པས་དེ་མུར་གནས་ཚུལ་ཐོན་ཡུལ་དུ་བསྐྱོད་དེ། འབྲེལ་ཡོད་ཀྱི་བརྟག་དཔྱད་དཔང་ལེན་བྱས་པ་དང་། གྱོད་དོན་སྙན་སེང་ཞུ་མཁན་ཐུའུ་ཆེ་གེ་མོའི་མོ་ཊའི་སྒེའུ་ཁུང་དང་མཇུག་གཤོག་མི་གཞན་གྱིས་རྐང་བཙུགས་ནས་བཅགས་ཡོད་པ་ཤེས། མི་དམངས་ཉེན་རྟོག་པས་བརྟག་དཔྱད་བྱས་པ་བརྒྱུད། གནས་ཚུལ་ཐོན་ཡུལ་གྱི་ཉེ་འགྲམ་ལ་ད་དུང་མོ་ཊ་བཞི་ཡོད་པ་དང་། དེའི་ནང་ནས་འཇིབ་ཆུང་ཞིག་གི་རླུང་འགོག་ཤེལ་སྒོ་དང་ཨིན་ཇེན་གྱི་ཁེབས་གཅོད་སོགས་བཅགས་ཡོད་པ་དང་། དེ་མིན་གྱི་མོ་ཊ་གཞན་གསུམ་གྱི་མོ་ཊའི་ངོས་དང་ཤེལ་སྒོ་ཚང་མར་ཚད་གཞི་མི་འདྲ་བའི་སྐྱོན་བཏང་ཡོད་པ་རེད། 
           བརྟག་དཔྱད་ཐེངས་མང་བྱས་པ་བརྒྱུད། མི་དམངས་ཉེན་རྟོག་པས་དོགས་ཡོད་ཉེས་ཅན་བཞི་གཏན་འཁེལ་བྱས་ཤིང་། དོགས་ཡོད་ཉེས་ཅན་བཞི་པོས་བྱེད་སྤྱོད་སྤེལ་བའི་དཔང་རྟགས་ཁོང་དུ་ཆུད་རྗེས། མྱུར་དུ་བཟུང་རྒྱུའི་ཇུས་བཏོན་པ་མ་ཟད། གཟའ་འཁོར་གཅིག་གི་རྗེས། ཁྲེང་ཀོན་ཆུས་ཀྱི་སྤྱི་ཤག་ཐོག་ཁང་ཞིག་ནས་དོགས་ཡོད་ཉེས་ཅན་བཞི་པོ་དག་བཟུང་བ་རེད། 
           དོགས་ཡོད་ཉེས་ཅན་བསོད་ཆེ་གེ་མོ་དང་བསྟན་ཆེ་གེ་མོ།
           ཤེས་རྟོགས་བྱུང་བར་གཞིགས་ན། དོགས་ཡོད་ཉེས་ཅན་བཞི་པོ་ནི་ཉི་ཆེ་གེ་མོ་དང་། བསོད་ཆེ་གེ་མོ། བསྟན་ཆེ་གེ་མོ(སྐྱེས་པ་ཡིན་པ) འཆི་ཆེ་གེ་མོ(བུད་མེད་ཡིན་པ)བཅས་ཡིན་པ་རེད། དེའི་ནང་ནས་ཉི་ཆེ་གེ་མོ་དང་འཆི་ཆེ་གེ་མོ་གཉིས་ཀ་དགའ་རོགས་ཡིན་པ་རེད། 
ཟླ་5ཚེས་25ཉིན་གྱི་ཐོ་རེངས་ལ།  ཉི་ཆེ་གེ་མོ་དང་འཆི་ཆེ་གེ་མོ་སོགས་མི་བཞི་པོས་ཁྲེང་ཀོན་ཆུས་ཀྱི་ཨར་ཁང་ཞིག་ནས་ཆང་རག་བཏུངས་རྗེས་ནང་ལ་ལོག་རྩིས་བྱས། ལམ་བར་དུ་ཉི་ཆེ་གེ་མོ་དང་འཆི་ཆེ་གེ་མོ་གཉིས་གནད་དོན་ཆུང་ཆུང་ཞིག་ལ་ཁ་རྩོད་ཤོར།
           དོགས་ཡོད་ཉེས་ཅན་འཆི་ཆེ་གེ་མོ།
དོགས་ཡོད་ཉེས་ཅན་ཉི་ཆེ་གེ་མོ།
           ཆང་རག་གི་ཤུགས་རྐྱེན་འོག་རྣམ་ཀུན་བརྗོད་མི་ཤེས་པའི་སེམས་ནད་སེལ་ཆེད། མི་འདི་གཉིས་ཀྱིས་ས་ནས་རྡོ་བསྒྲུགས་ཏེ་ལམ་འགྲམ་དུ་བཞག་པའི་མོ་ཊར་ཞུས། བསོད་ཆེ་གེ་མོ་དང་བསྟན་ཆེ་གེ་མོས་གནས་ཚུལ་འདི་མཐོང་མ་ཐག་མཉམ་དུ་བྱེད་སྤྱོད་འདི་སྤེལ་བའི་ནང་ཞུགས། དེའི་རིང་། མི་བཞི་པོས་མོ་ཊ་ལྔར་ཆེ་ཆུང་མི་འདྲ་བའི་སྐྱོན་བཏང་ཡོད། ཞིབ་བཤེར་བྱས་པ་བརྒྱུད། ཉི་ཆེ་གེ་མོ་དང་འཆི་ཆེ་གེ་མོ་སོགས་མི་བཞི་པོས་རང་ཉིད་ཀྱིས་ཟླ་5ཚེས་25ཉིན་མོ་ཊ་གཏོར་སྐྱོན་བཏང་བའི་ཁྲིམས་འགལ་གྱི་བྱེད་སྤྱོད་སྦ་གསང་མེད་པར་ངོས་ལེན་ཞུས་འདུག  
           ལྷ་ས་གྲོང་ཁྱེར་ཁྲེང་ཀོན་ཆུས་འཕེལ་སྒྱུར་ཨུ་ལྷན་ཟོག་གོང་ཅུས་ཀྱིས་གཏོར་སྐྱོན་ཕོག་པའི་མོ་ཊ་ལྔ་པོའི་རིན་གོང་གཏན་འཁེལ་བྱས་རྗེས། མཇུག་འབྲས་ཚང་མ་ཉེས་དོན་ཐོ་འགོད་ཀྱི་ཚད་གཞིར་སླེབས་ཡོད་པ་དང་། མིག་སྔར་ཁྲེང་ཀོན་ཆུས་སྤྱི་བདེ་ཅུས་གྲྭ་བཞི་མངགས་གཏོང་ཁང་གིས་ཉེས་གསོག་དོགས་ཅན་བཞི་པོ་ལྷ་ས་གྲོང་ཁྱེར་སྤྱི་བདེ་ཅུས་ཉེས་དོན་ཉེན་རྟོག་ཉིང་ལག་རུ་ཁག་ལ་རྩིས་སྤྲད་ནས་བརྟག་དཔྱད་ཞིབ་ཚགས་བྱེད་པར་བསྐྱལ་བ་རེད།