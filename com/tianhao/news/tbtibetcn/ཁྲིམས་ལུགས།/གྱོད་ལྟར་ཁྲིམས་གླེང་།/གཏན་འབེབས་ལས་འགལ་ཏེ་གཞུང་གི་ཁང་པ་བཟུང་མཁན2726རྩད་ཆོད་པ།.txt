གཏན་འབེབས་ལས་འགལ་ཏེ་གཞུང་གི་ཁང་པ་བཟུང་མཁན2726རྩད་ཆོད་པ།
ཏང་གི་ལོ་རྒྱུས་སློབ་སྦྱོང་སློབ་གསོ་སྤེལ་ཚུན། བོད་རང་སྐྱོང་ལྗོངས་སྒྲིག་ཨུད་དང་ལྟ་ཞིབ་ཨུ་ལྷན་གྱིས་ལས་ཁུངས་ཀྱི་ཟ་ཁང་གིས་གཏན་འབེབས་ལས་འགལ་ཏེ་ཕྱི་མིར་སྣེ་ལེན་བྱེད་པའི་གནད་དོན་ལ་དམིགས་ནས། ཕྱི་མིར་སྣེ་ལེན་བྱེད་མཁན་ལས་ཁུངས་ཀྱི་ཟ་ཁང་9གཉེར་སྐྱོང་མཚམས་འཇོག་བྱེད་དུ་བཅུག་པ་དང་། གཏན་འབེབས་ལས་འགལ་ཏེ་གཞུང་གི་ཁང་པ་བཟུང་བའི་གནད་དོན་ལ་དམིགས་ཏེ། ལྗོངས་ཐད་གཏོགས་ཚན་པ་76གི་མི་2726གིས་གཏན་འབེབས་ལས་འགལ་ཏེ་གཞུང་གི་ཁང་པ་བཟུང་བའི་གནད་དོན་རྩད་ཆོད་དེ་དུས་བཀག་ནང་སྤོ་དགོས་པའི་བཀའ་བཏང་བ། སྐོར་གཟིགས་ཚོགས་ཆུང་གིས་རྩིས་སྤྲད་པའི་བཅའ་ཁྲིམས་དང་ཞུ་གཏུག་དང་འབྲེལ་བ་ཡོད་པ་དང་། ལས་གྲྭའི་རྣམ་གྲངས་འོས་སྐུལ་འོས་དཔོད་དང་། བཤིག་སྤོའི་ཁ་གསབ། དཔལ་འབྱོར་རྩོད་གཞི་སོགས་མང་ཚོགས་མི་སྒེར་གྱི་ཁེ་ཕན་ཞུ་གཏུག་དང་འབྲེལ་བ་ཡོད་པའི་ལས་སྒོའི་ཁྱབ་ཁོངས་སུ་མི་ཚུད་པའི་ཡིག་འབུལ་ཞུ་བཅར་གྱི་གནད་དོན་134ལ་དམིགས་ཏེ། ལོགས་སུ་སྒྲུབ་གཉེར་གྱི་ཟུར་བཙུགས་རྩིས་ཁྲ་བཟོས་ནས་བདག་སྤྲོད་བྱེད་ཁོངས་དང་ཞུ་གཏུག་བྱ་ཡུལ་གྱི་རིམ་པ་གཞིར་བཟུང་འབྲེལ་ཡོད་ཚན་པར་ཐག་གཅོད་བྱེད་རྒྱུར་དུས་ཐོག་ཏུ་ཁག་བགོས་བྱས་པ་རེད།
          མིག་སྔའི་བར་བོད་རང་སྐྱོང་ལྗོངས་རིམ་ཁག་སྒྲིག་བཤེར་ལྟ་ཞིབ་ལས་ཁུངས་ཀྱིས་མང་ཚོགས་ཉེ་འགྲམ་གྱི་རུལ་སུངས་དང་སྤྱོད་ཚུལ་གྱི་གནད་དོན་ཁག་88ཞིབ་བཤེར་ཐག་གཅོད་བྱས་པ་དང་། མི་204ལ་སྐྱོན་བརྗོད་སློབ་གསོ་རོགས་རམ་དང་ཐག་གཅོད་བྱས་པའི་ནང་མི་87ལ་ཏང་གི་སྒྲིག་ཁྲིམས་ཀྱི་སྲིད་དོན་ཆད་པ་བཅད་པ་དང་། སྒྲིག་བཤེར་ལྟ་ཞིབ་བྱེད་སྐབས་ཡིག་འབུལ་ཞུ་བཅར་བྱས་པའི་ནང་མང་ཚོགས་ཀྱིས་དོ་ཁུར་བྱེད་པའི་ཁེ་ཕན་གྱི་རེ་ཞུར་དམིགས་ཏེ། ལྗོངས་སྒྲིག་ཨུད་དང་ལྟ་ཞིབ་ཨུ་ལྷན་གྱིས་ཡིག་འབུལ་ཞུ་བཅར་ཁག་གསུམ་རྩིས་སྤྲོད་བྱས་པའི་ནང་གནད་དོན་ཁག་238ཐག་གཅོད་བྱས་པ། ལས་སྒོའི་ཁྱབ་ཁོངས་ཕུད་པའི་ཡིག་འབུལ་ཞུ་བཅར་གྱི་གནད་དོན་ཁག་112ཐག་གཅོད་བཅས་བྱས་པས་གྱོད་དོན་ཐག་གཅོད་བྱེད་ཚད་78.52%ཟིན་ཡོད་པ་རེད།
རྩོམ་སྒྲིག་པ། བདེ་སྒྲོལ།