སློབ་གཙོའི་བུས་ལོ11ནས་བཟུང་གླ་ཕོགས་བླངས་པ་འདི་ཅི་ཡིན་ནམ།
ཉེ་ཆར། ཧྲན་ཏུང་ཧོ་ཙེའི་སློབ་སྤྱི་ཞིག་གི་བུས་ཡིག་ཚགས་རྫུན་བཟོ་བྱས་ཏེ་ལས་ཀར་ཞུགས་པ་མ་ཟད། ལོ11ནས་བཟུང་རྒྱལ་ཁབ་ཀྱི་གླ་ཕོགས་བླངས་པའི་སྐོར་ཉེས་བགྲང་ཞུ་གཏུག་བྱས་ཡོད་ཅིང་། གནས་ཚུལ་འདིར་མི་མང་པོའི་དོ་སྣང་ཆེན་པོ་ཐེབས། ཧོ་ཙེ་གྲོང་ཁྱེར་མུའུ་ཏན་ཆུས་མི་དམངས་སྲིད་གཞུང་གིས་དེའི་ཐད་བརྡ་ཁྱབ་ཅིག་སྤེལ་བའི་ནང་། ཆིའུ་ཀྲི་ཧའོ་ཡིས་ཚུལ་མིན་ལས་གནས་རག་ཐབས་བྱས་པས་གཞུང་གི་ལས་གནས་ནས་ཕྱིར་ཕུད་ཡོད་པ་དང་། ཁོང་གི་ཕའི་སློབ་གཙོའི་གོ་གནས་ཀྱང་མེད་པར་བཟོས་པ་མ་ཟད། ཏང་གི་སྒྲིག་ཁྲིམས་ཀྱི་ཆད་པ་བཅད་ཡོད་པའི་སྐོར་བརྗོད་ཡོད། 
       རང་ཉིད་དོ་བདག་ཡིན་ཟེར་མཁན་ཀྲང་ཅན་གྱིས་སྤྱི་འབྲེལ་དྲ་བའི་ཐོག་བཤད་པར། 1997ལོར་རང་ཉིད་དམག་ཁོངས་ནས་ཕྱིར་ལོག་ཅིང་ཡུལ་དུ་ལོག་པ་དང་།1999ལོར་མུའུ་ཏན་ཆུས་ནགས་ལས་ཅུས་སུ་ལས་བགོས་བྱས་མོད། ཁོ་ཡུན་རིང་ལས་ཁུངས་སུ་ལས་ཀར་འགྲོ་རུ་བཅུག་མེད་ལ། 2005ལོར་ད་གཟོད་ནགས་ལས་ཅུས་ཀྱི་ངོ་སྤྲོད་ཡི་གེ་ཞིག་ལ་བརྟེན་ནས་མུའུ་ཏན་ཆུས་ཧྲ་ཐུའུ་གྲོང་རྡལ་ནགས་ལས་ས་ཚིགས་སུ་ལས་བགོས་བྱས།
       མིར་བརྒྱུད་གནས་ཚུལ་ཤེས་རྟོགས་བྱས་པ་ན། རང་ཉིད་ལས་ཀར་མ་ཞུགས་པའི་ལོ་ཤས་རིང་གླ་ཆ་དང་འགན་བཅོལ་རྒྱུན་གཏན་ལྟར་སྤྲད་ཡོད་པ་ཤེས་པ་དང་། དོན་དེར་ཁོས་སེམས་ཁྲལ་ཆེན་པོ་བྱེད་དགོས་བྱུང་།
       ཀྲང་ཅན་གྱིས་བསྟན་པར། 2014ལོའི་ཟླ11པར། ཁོས་རང་ཉིད་དང་མིང་གཅིག་ཅིང་ས་གཅིག་པ་དང་། ཐོབ་ཐང་ལག་ཁྱེར་ཨང་གྲངས་གཅིག་པའི་མི་ཞིག་ཧོ་ཙེ་གྲོང་ཁྱེར་མུའུ་ཏན་ཆུས་བདེ་འཇགས་ཐོན་སྐྱེད་ལྟ་སྐུལ་དོ་དམ་ཅུས་སུ་ལས་ཀ་བྱེད་ཀྱི་ཡོད་པ་ཞིབ་བཤེར་ཐུབ་རྗེས། 1999ལོར་ལོ11ཅན་གྱི་ཆིའུ་ཀྲི་ཧའོ་ཞེས་འབོད་པའི་མི་ཞིག་གིས་རང་ལ་བརྫུས་ནས་ཟླ་ཕོགས་བླངས་པ་གཞི་ནས་ཤེས་རྟོགས་བྱུང་། དེ་རྗེས་ཁོས་ཕྱོགས་མང་པོ་ནས་གནས་ཚུལ་མི་དྲང་བ་དེར་ལུགས་མཐུན་གྱི་འགྲེལ་བཤད་ཅིག་བཙལ་མོད། འོན་ཀྱང་བློར་འབབ་པའི་བཤད་ཚུལ་གང་ཡང་རྙེད་མེད་པ་རེད།
       ཁོང་གིས་ཡོངས་བསྒྲགས་བྱས་པའི་པར་རིས་ཤིག་ལ་བལྟས་ཚེ།  ཆིའུ་ཀྲི་ཧོ་སྒྱུ་མ་མཁན་དང་འདྲ་བར་ཀྲང་ཅན་དུ་གྱུར་ཡོད།