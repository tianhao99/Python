མི་ལྔ་རྐྱེན་ལམ་དུ་ཤོར་བ་དང་མི་གཅིག་གི་འབྲེལ་ལམ་ཆད།
གསར་འགོད་པས་ཀོང་ཞི་པེ་ཧའེ་གྲོང་ཁྱེར་ཐའེ་ཧྲན་ཀང་ཆུས་ཨུ་དྲིལ་བསྒྲགས་པུའུ་ནས་རྒྱུས་ལོན་བྱུང་བའི་གནས་ཚུལ་ལྟར་ན། ཟླ11པའི་ཚེས2ཉིན་གྱི་ཆུ་ཚོད11དང་སྐར་མ46གི་ཐོག་ཏུ། རྒྱལ་ཁབ་དོ་དམ་དྲ་བ་ཚོགས་པ་པེ་ཧའེ་གཤེན་འགྱུར་རང་བྱུང་སོལ་རླངས་ཚད་ཡོད་འགན་འཁྲི་ཀུང་སིའི་ཐའེ་ཧྲན་ཀང་ཆུས་ཀྱིLNGསྡུད་ལེན་ས་ཚིགས་ཀྱི་གྲུ་ཁ་ཨང2པའི་རྫ་མའི་མདུན་གྱི་ལས་སྟེགས་སྦུག་སྐུད་ལ་ཨར་ལས་བྱེད་དུས་མེ་སྐྱོན་དོན་རྐྱེན་བྱུང་ཞིང་། མེ་ཤུགས་ལ་མགྱོགས་པོར་ཚོད་འཛིན་ཐེབས་ནས་བསད་པ་རེད།
           མིག་སྔའི་བར། ཡུལ་དངོས་སུ་ལས་ཀ་བྱེད་པའི་མི9ཡི་ཁྲོད། མི5རྐྱེན་ལམ་དུ་ཤོར་བ་དང་། མི1འབྲེལ་ལམ་ཆད་པ། མི3ལ་རྨས་སྐྱོན་ཚབས་ཆེན་ཕོག་ནས་ནུས་ཤུགས་ཡོད་རྒུས་མྱུར་སྐྱོབ་བྱེད་བཞིན་ཡོད།
           མཚམས་སྦྱོར་བྱས་པ་ལྟར་ན། དོན་རྐྱེན་བྱུང་རྗེས། རྒྱལ་ཁབ་དོ་དམ་དྲ་བའི་ཚོགས་པས་ཆེད་མཁས་པ་ཡུལ་དངོས་སུ་མངགས་ཏེ་སྒྲིག་ཆས་ལ་བདེ་འཇགས་དཔྱད་དཔོག་གི་ལས་ཀ་སྤེལ་བ་དང་། ཀོང་ཞི་ཀྲོང་རིགས་རང་སྐྱོང་ལྗོངས་འཕྲོད་བསྟེན་བདེ་ཐང་ཨུ་ཡོན་ལྷན་ཁང་གིས་སྨན་བཅོས་ཀྱི་ཆེད་མཁས་པ་པེ་ཧའེར་བསྐྱོད་པར་རྩ་འཛུགས་བྱས་ཏེ་ནུས་ཤུགས་ཡོད་རྒུས་རྨས་མིར་སྐྱོབ་བཅོས་བྱེད་རོགས་བྱས། མིག་སྔར། མི་སྣ་འཚོལ་སྐྱོབ་དང་། རྨས་མི་སྐྱོབ་བཅོས་སོགས་ཀྱི་ལས་དོན་བྲེལ་འཚུབ་ཆེན་པོ་དང་གོ་རིམ་ལྡན་པའི་ངང་སྤེལ་བཞིན་ཡོད་པ་དང་། ཨར་ལས་དོན་རྐྱེན་གྱི་རྒྱུ་རྐྱེན་ད་རུང་བརྟག་དཔྱད་བྱེད་བཞིན་པའི་སྒང་ཡིན།