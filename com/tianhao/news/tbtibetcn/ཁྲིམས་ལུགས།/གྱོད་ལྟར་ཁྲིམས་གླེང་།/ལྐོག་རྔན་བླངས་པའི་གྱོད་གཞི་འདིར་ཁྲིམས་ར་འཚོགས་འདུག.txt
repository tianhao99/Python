ལྐོག་རྔན་བླངས་པའི་གྱོད་གཞི་འདིར་ཁྲིམས་ར་འཚོགས་འདུག
2021ལོའི་ཟླ་4ཚེས་27ཉིན། ཆབ་མདོ་གྲོང་ཁྱེར་འབྲིང་རིམ་མི་དམངས་ཁྲིམས་ཁང་གིས་ཡོངས་བསྒྲགས་ཁྲིམས་ར་འཚོགས་ཏེ། བོད་རང་སྐྱོང་ལྗོངས་ཕན་བདེའི་རྒྱན་ཤོག་འགྲེམ་སྤེལ་ལྟེ་གནས་ཀྱི་དེ་སྔའི་ཀྲུའུ་རེན་ཐང་ཧུའེ་ཡིས་ལྐོག་རྔན་བླངས་པའི་གྱོད་གཞིར་འདྲི་ཞིབ་བྱས་པ་རེད།
             ཆབ་མདོ་གྲོང་ཁྱེར་མི་དམངས་ཞིབ་དཔྱོད་ཁང་གིས་སྐྱོན་འདོན་ཞུ་གཏུག་བྱས་དོན། 2012ནས་2020ལོའི་བར་ཞུ་སྦྱོར་ཕྱི་མ་ཐང་ཧུའེ་བོད་རང་སྐྱོང་ལྗོངས་ཕན་བདེའི་རྒྱན་ཤོག་འགྲེམ་སྤེལ་ལྟེ་གནས་ཀྱི་ཀྲུའུ་རེན་བྱེད་རིང་། ལས་གནས་ཀྱི་སྟབས་བདེ་སྤྱད་དེ་གཞན་ལ་ཁེ་ཕན་རག་ཐབས་བྱས་ཤིང་། རང་འགུལ་ངང་ལིའུ་ཆེ་གེ་མོ་དང་། ལེ་ཆེ་གེ་མོ། ཀྲུའུ་ཆེ་གེ་མོ། ཝང་ཆེ་གེ་མོ། ཧྥེང་ཆེ་གེ་མོ་སོགས་ཀྱིས་སྤྲད་པའི་མི་དམངས་ཤོག་སྒོར་ཁྱོན་སྒོར་ཁྲི་777དང་། ཡོ་སྒོར་ཁྱོན་སྒོར་ཁྲི་2.3 ཀུ་ཤུ་རྟགས་ཅན་གྱི་ལག་ཐོགས་ཁ་པར་4བཅས་བླངས་པ་དང་། གྲངས་འབོར་ཧ་ཅང་མང་བས་ལྐོག་རྔན་བླངས་པའི་ནག་ཉེས་བསགས་པས་ཉེས་དོན་འགན་འཁྲི་བདའ་འདེད་བཏང་བ་རེད།
             འདྲི་ཞིབ་རིང་། གཞུང་གཏུག་ལས་ཁུངས་ཀྱིས་ཁྲིམས་རར་དཔང་རྟགས་བཏོན་ཏེ་ཞུ་སྦྱོར་ཕྱི་མ་ཐང་ཧུའེ་དང་དག་འབུད་པར་ངོ་ཐུག་ར་སྤྲོད་བྱས་པ་དང་། ཞུ་གཏུག་རྒྱག་མཁན་དང་དག་འབུད་པས་ཁྲིམས་རའི་གཙོ་སྐྱོང་འོག་རང་ཉིད་ཀྱི་བསམ་འཆར་བཏོན་ཞིང་། ཐང་ཧུའེ་ཡིས་མཐའ་མའི་གསལ་བཤད་བརྒྱབ་པ་དང་གྱོད་གཞི་འདི་དུས་ཚོད་བདམས་ནས་དཔྱད་ཁྲ་ཁྱབ་བསྒྲགས་བྱ་རྒྱུ་རེད།
             ད་ཐེངས་ཀྱི་ཁྲིམས་རའི་འདྲི་གཅོད་བྱ་ཡུལ་དུ་གྲོང་ཁྱེར་སྒྲིག་ཨུད་དང་། རྡོ་ཐ་ཀུང་སི་སོགས་ཚན་པ་50ལྷག་ཙམ་གྱི་ཏང་ཡོན་ལས་བྱེད་ལས་བཟོ་ཟུར་ཉན་ལ་སླེབས་ཤིང་། ཁྲིམས་ཁང་གི་ལས་བྱེད་པ་དང་ཉེན་རྟོག་པ་ཡོངས་ཀྱིས་བརྙན་ལམ་ནས་ཁྲིམས་རའི་འདྲི་གཅོད་ཀྱི་ཐད་གཏོང་བལྟས་པ་རེད།
རྩོམ་སྒྲིག་པ། བདེ་སྒྲོལ།