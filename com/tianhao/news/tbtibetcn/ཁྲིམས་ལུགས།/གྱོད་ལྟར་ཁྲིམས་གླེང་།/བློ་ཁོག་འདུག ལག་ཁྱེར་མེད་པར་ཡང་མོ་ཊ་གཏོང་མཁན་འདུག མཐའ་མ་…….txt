བློ་ཁོག་འདུག ལག་ཁྱེར་མེད་པར་ཡང་མོ་ཊ་གཏོང་མཁན་འདུག མཐའ་མ་……
རྩེད་ཐང་ནས་གོང་དཀར་གནམ་ཐང་བར་གྱི་རིམ་མཐོའི་གཞུང་ལམ་འགྲིམ་འགྲུལ་ཉེན་རྟོག་པའི་སྐོར་གཡེང་རུ་ཆེན།
           རྩེད་ཐང་ནས་གོང་དཀར་གནམ་ཐང་བར་གྱི་རིམ་མཐོའི་གཞུང་ལམ་འགྲིམ་འགྲུལ་ཉེན་རྟོག་པའི་སྐོར་གཡེང་རུ་ཆེན་བདེ་འཇགས་ཞིབ་བཤེར་ས་ཚིགས་ཀྱི་མི་དམངས་ཉེན་རྟོག་པས་ལས་སྒྲུབ་བྱེད་སྐབས། ཁ་ལོ་བ་ཀྲའོ་ཆེ་གེ་མོས་ཁ་ལོ་བའི་ལག་ཁྱེར་རྫུས་མ་ཁྱེར་ནས་འཁོར་རྟགས་ཀན་K2E***ཡིན་པའི་འཇིབ་ཆུང་ཞིག་གཏོང་བའི་ཁྲིམས་འགལ་བྱེད་སྤྱོད་རྩད་ཆོད་པ་རེད། འདྲི་རྩད་བྱས་པ་བརྒྱུད། ཀྲའོ་ཆེ་གེ་མོས་དྲ་ཐོག་ནས་སྒོར་200སྤྲད་དེ་ཁ་ལོ་བའི་ལག་ཁྱེར་རྫུས་མ་ཉོས་པའི་ཁྲིམས་འགལ་བྱེད་སྤྱོད་སྦ་གསང་མེད་པར་ངོས་ལེན་ཞུས་པ་རེད། 《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་གཞུང་ལམ་འགྲིམ་འགྲུལ་བདེ་འཇགས་བཅའ་ཁྲིམས》ཀྱི་དོན་ཚན་དགུ་བཅུ་པའི་ནང་གསེས་དང་པོའི་གཏན་འབེབས་གཞིར་བཟུང་། ཀྲའོ་ཆེ་གེ་མོ་སྲིད་འཛིན་བཀག་ཉར་ཉིན་15བྱས་པ་དང་ཆབས་ཅིག་དངུལ་ཆད་སྒོར་4000གཏོང་རྒྱུའི་གཏན་འབེབས་བྱས་པ་རེད།
    ཟངས་རི་རྫོང་སྤྱི་བདེ་ཅུས།
    ཟངས་རི་རྫོང་སྤྱི་བདེ་ཅུས་འབོད་ཐོས་ཤང་མངགས་གཏོང་ཁང་གི་འགྲིམ་འགྲུལ་ཉེན་རྟོག་རུ་འབྲིང་གི་མི་དམངས་ཉེན་རྟོག་པས་རྒྱ་ཚ་ནས་ཟངས་རི་བར་གྱི་ལམ་རྒྱུད་དུ་ལས་སྒྲུབ་བྱེད་སྐབས། ཝང་ཆེ་གེ་མོས་ཁ་ལོ་བའི་ལག་ཁྱེར་རྫུས་མ་ཁྱེར་ནས་འཁོར་རྟགས་བོད་CF2***ཡིན་པའི་མོ་ཊ་མན་པའོ་ཞིག་གཏོང་བའི་ཁྲིམས་འགལ་བྱེད་སྤྱོད་རྩད་ཆོད་པ་རེད། མིག་སྔར་གྱོད་གཞི་དེ་ཟངས་རི་རྫོང་སྤྱི་བདེ་ཅུས་འགྲིམ་འགྲུལ་ཉེན་རྟོག་རུ་ཆེན་ལ་རྩིས་སྤྲད་ནས་སྔར་བས་ཐག་གཅོད་བྱེད་བཞིན་ཡོད་པ་རེད།
    མྱུར་བགྲོད་གཞུང་ལམ་ཞིབ་བཤེར་ས་ཚིགས།
    མྱུར་བགྲོད་གཞུང་ལམ་ཞིབ་བཤེར་ས་ཚིགས་ཀྱི་སྡོད་བྱའི་མི་དམངས་ཉེན་རྟོག་པས་ལས་སྒྲུབ་བྱེད་སྐབས། ཐན་ཆེ་གེ་མོས（སྐྱེས་པ། ཐོབ་ཐང་ལག་ཁྱེར་ཨང་གྲངས་51022719******0314 ）ཁ་ལོ་བའི་ལག་ཁྱེར་མེད་པར་འཁོར་རྟགས་ཡུས་CRV***ཡིན་པའི་འཇིབ་ཆུང་ཞིག་གཏོང་བ་དང་། ཤའོ་ཆེ་གེ་མོས（སྐྱེས་པ། ཐོབ་ཐང་ལག་ཁྱེར་ཨང་གྲངས་43242719******1715）ཁ་ལོ་བའི་ལག་ཁྱེར་མེད་པར་འཁོར་རྟགས་ཁྲོན་A*****ཡིན་པའི་འཇིབ་ཆུང་ཞིག་གཏོང་བའི་ཁྲིམས་འགལ་གྱི་བྱེད་སྤྱོད་རྩད་ཆོད་པ་རེད། མིག་སྔར་མི་དེ་གཉིས་སྣེ་གདོང་ཆུས་སྤྱི་བདེ་ཅུས་འགྲིམ་འགྲུལ་ཉེན་རྟོག་རུ་ཆེན་གྲོང་བྱང་རུ་འབྲིང་ལ་ཐག་གཅོད་བྱ་རྒྱུར་རྩིས་སྤྲད་ནས། སྔར་བས་ཐག་གཅོད་བྱ་རྒྱུ་རེད།
    ལྷོ་བྲག་རྫོང་སྤྱི་བདེ་ཅུས།
    ལྷོ་བྲག་རྫོང་སྤྱི་བདེ་ཅུས་འགྲིམ་འགྲུལ་ཉེན་རྟོག་རུ་ཆེན་ལྷ་ཁང་རུ་འབྲིང་གི་རུ་མིས་ལས་སྒྲུབ་བྱེད་སྐབས། ཀུན་ཆེ་གེ་མོས་ཁ་ལོ་བའི་ལག་ཁྱེར་མེད་པར་འཁོར་རྟགས་བོད་A*N**1ཡིན་པའི་མོ་ཊ་ཞིག་གཏོང་བའི་གནས་ཚུལ་ཤེས་རྟོགས་བྱུང་བ་རེད། མིག་སྔར་ལྷོ་བྲག་རྫོང་སྤྱི་བདེ་ཅུས་འགྲིམ་འགྲུལ་ཉེན་རྟོག་རུ་ཆེན་གྱིས《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་གཞུང་ལམ་འགྲིམ་འགྲུལ་བདེ་འཇགས་བཅའ་ཁྲིམས》ཀྱི་འབྲེལ་ཡོད་གཏན་འབེབས་གཞིར་བཟུང་། ཀུན་ཆེ་གེ་མོར་དངུལ་ཆད་སྒོར་1900བཏང་བ་རེད།
རྩོམ་སྒྲིག་པ། བདེ་སྒྲོལ།