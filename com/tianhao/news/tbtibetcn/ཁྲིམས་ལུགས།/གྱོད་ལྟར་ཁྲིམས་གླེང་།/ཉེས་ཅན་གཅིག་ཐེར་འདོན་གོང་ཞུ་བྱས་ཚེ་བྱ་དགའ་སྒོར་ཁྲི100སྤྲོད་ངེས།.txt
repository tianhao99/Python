ཉེས་ཅན་གཅིག་ཐེར་འདོན་གོང་ཞུ་བྱས་ཚེ་བྱ་དགའ་སྒོར་ཁྲི100སྤྲོད་ངེས།
ཟླ8པའི་ཚེས24ཉིན། ཀོང་ཏུང་ཞིང་ཆེན་ལུའུ་ཧྥེང་གྲོང་ཁྱེར་སྤྱི་བདེ་ཅུས་ཀྱིས་བརྡ་ཁྱབ་བཏང་སྟེ། ཕ་ཡུལ་ལུའུ་ཧྥེང་ནས་ཡིན་པའི་དུག་དང་འབྲེལ་བ་ཡོད་པའི་དྲ་ཞུགས་བྲོས་བྱོལ་ཉེས་ཅན5འཛིན་བཟུང་ཐུབ་ཚེ་བྱ་དགའ་སྤྲོད་རྒྱུའི་ཡོངས་བསྒྲགས་བཀའ་རྒྱ་བཏང་བ་རེད།
         བརྡ་ཁྱབ་དེའི་ནང་བསྟན་དོན། བརྡ་ཁྱབ་ཡོངས་བསྒྲགས་བྱས་པའི་ཉིན་ནས་བཟུང་སྟེ། རྒྱ་ཆེའི་མི་དམངས་མང་ཚོགས་ཀྱིས་གལ་སྲིད་དུག་དང་འབྲེལ་བ་ཡོད་པའི་དྲ་ཞུགས་བྲོས་བྱོལ་ཉེས་ཅན་མཐོང་ཚེ་མྱུར་དུ་སྤྱི་བདེ་ལས་ཁུངས་ལ་ཐེར་འདོན་གོང་ཞུ་བྱས་པའམ་ཡང་ན་ཁུངས་སྣེ་མཁོ་འདོན་བྱས་ནས་སྤྱི་བདེ་ལས་ཁུངས་ལ་གཞོགས་འདེགས་ཀྱིས་དེ་འཛིན་བཟུང་བྱས་ཚེ་ཐེར་འདོན་གོང་ཞུ་བྱེད་མཁན་ལ་དམངས་སྒོར་ཁྲི100ཡི་བྱ་དགའ་སྤྲོད་རྒྱུ་ཡིན་པ་མ་ཟད། ཐེར་འདོན་གོང་ཞུ་བྱེད་མཁན་ལ་གསང་སྲུང་ནན་པོ་བྱ་རྒྱུ་ཡིན་ཞིང་། དུག་རྫས་ལྐོག་འདྲེན་དང་ཉོ་ཚོང་། དབོར་འདྲེན། དུག་ལས་སྣོན་བཅས་ཀྱི་ཉེས་ཅན་འགེབས་སྲུང་དང་། ཉེས་ཅན་གྱི་ཆེད་དུ་དུག་རྫས་སམ་ཉེས་གསོག་ལས་ཐོབ་པའི་རྒྱུ་ནོར་སྦས་སྐུང་དང་། གནས་སྤོ། སྦ་གསང་བཅས་བྱས་རིགས་ལ་ཆེས་མཐོ་བའི་དུས་བཀག་བཙོན་འཇུག་ལོ་བཅུ་ཡི་ཉེས་ཆད་གཅོད་རྒྱུ་དང་། ཐེར་འདོན་གོང་ཞུ་བྱེད་མཁན་ལ་རྡུང་རྡེག་འཁོན་སློག་བྱེད་མཁན་ལ་ཁྲིམས་ལྟར་ཆད་པ་ནན་པོ་གཅོད་རྒྱུ། སྤྱི་བདེ་ལས་ཁུངས་ཀྱིས་དུག་དང་འབྲེལ་བ་ཡོད་པའི་དྲ་ཞུགས་བྲོས་བྱོལ་ཉེས་ཅན་རྣམས་ཀྱིས་སྔ་ཙམ་འགྱོད་བཤགས་དང་། རང་འགུལ་ངང་རང་ཉེས་ངོས་ལེན་ཞུས་ནས་ཆད་གཅོད་གུ་ཡངས་གཏོང་བ་བརྩོན་ལེན་བྱ་རྒྱུར་སྐུལ་འདེབས་བྱས་པ་ཡིན་ཞེས་བཀོད་ཡོད།
         ཐེར་འདོན་ཁ་པར། 15360200830(སྐད་འཕྲིན་ཤར་གཏོང་བྱས་ཡོད།)
ཟུར་བཀོད། དུག་དང་འབྲེལ་བ་ཡོད་པའི་བྲོས་བྱོལ་ཉེས་ཅན་འཛིན་བཟུང་བཀའ་རྒྱ་བཏང་བའི་མིང་ཐོ་གཤམ་གསལ་ལྟར།(མི5)
 
རྩོམ་སྒྲིག་པ། བདེ་སྒྲོལ།