རྒྱན་པོ་འགྱེད་མཁན་ཏང་ཡོན་ལས་བྱེད་པ་3ལ་ཐག་གཅོད་བྱས་འདུག
སྒྲིག་ཁྲིམས་ཀྱི་བླང་བྱ་སྔར་བས་ནན་དུ་གཏོང་བ་དང་། ཉེན་ཟོན་སློབ་གསོར་ཤུགས་རྒྱག་པ། ཏང་ཡོན་ལས་བྱེད་པ་དང་རྒྱལ་ཁབ་ཀྱི་གཞུང་ལས་པ་རྒྱན་འཛུགས་ནང་ཞུགས་པའི་སྒྲིག་འགལ་ཁྲིམས་འགལ་གྱི་བྱེད་སྤྱོད་བཀག་འགོག་མཐའ་གཅིག་ཏུ་བྱེད་པ། སྤྱི་ཚོགས་ཀྱི་དར་སྲོལ་སྔར་བས་དགེ་བརྩོན་ཡར་ཐོན་ཡོང་བ་བཅས་བྱ་ཆེད། ཉེ་ཆར་ཞིབ་བཤེར་ཐག་གཅོད་བྱས་པའི་ཏང་ཡོན་ལས་བྱེད་པ་རྒྱན་འཛུགས་ནང་ཞུགས་པའི་གནད་དོན་གྱི་དཔེ་མཚོན་གྱོད་དཔེ་3བརྡ་ཁྱབ་བཏང་བ་གཤམ་གསལ་ཏེ།
          གཅིག ལྷ་རྩེ་རྫོང་སྲིད་གྲོས་ཀྱི་དེ་སྔའི་ཏང་ཙུའི་ཁོངས་མི་དང་། ཀྲུའུ་ཞི་གཞོན་པ། བཀྲ་ཤིས་སྒང་ཤང་གི་དེ་སྔའི་ཏང་ཨུད་ཀྱི་ཧྲུའུ་ཅི་བཅས་ཡིན་པའི་བསོད་ནམས་དངོས་གྲུབ་ཀྱིས་རྒྱན་འཛུགས་ནང་ཞུགས་པའི་གནད་དོན། 2020ལོའི་ཟླ་7ཚེས་21ཉིན་བསོད་ནམས་དངོས་གྲུབ་ཀྱིས་ལྷ་རྩེ་རྫོང་གི་མགྲོན་ཁང་ཞིག་ཏུ་རྒྱན་བཙུགས་ནས་མཱ་ཅང་བརྒྱབ་པས། སྤྱི་བདེ་ལས་ཁུངས་ཀྱིས་སྲིད་འཛིན་བཀག་ཉར་ཉིན་12དང་དངུལ་ཆད་སྒོར་2000བཏང་བ་རེད། 2021ལོའི་ཟླ་4པར་བསོད་ནམས་དངོས་གྲུབ་ལ་ཏང་ནང་ཁུལ་དུ་ཐ་ཚིག་ནན་པོ་སྒྲོག་པའི་ཆད་པ་བཅད་པ་རེད།
          གཉིས། ཁང་དམར་རྫོང་ཉིང་རུ་སྟོད་ཤང་མི་དམངས་སྲིད་གཞུང་གི་བྱ་གཞག་ཆེད་ལས་ལག་རྩལ་པ་ཉི་མ་ཚེ་རིང་གིས་རྒྱན་འཛུགས་ནང་ཞུགས་པའི་གནད་དོན། 2020ལོའི་ཟླ་8ཚེས་25ཉིན་ཉི་མ་ཚེ་རིང་གིས་རྒྱལ་རྩེ་རྫོང་རྒྱལ་མཁར་གྲོང་ཚོའི་གྲོང་མི་ཞིག་གི་ཁྱིམ་དུ་རྒྱན་བཙུགས་ནས་མཱ་ཅང་བརྒྱབ་པས། སྤྱི་བདེ་ལས་ཁུངས་ཀྱིས་སྲིད་འཛིན་བཀག་ཉར་ཉིན་10དང་དངུལ་ཆད་སྒོར་1000བཏང་བ་རེད། 2021ལོའི་ཟླ་6པར་ཉི་མ་ཚེ་རིང་ལ་ཏང་ནང་ཁུལ་དུ་ཐ་ཚིག་ནན་པོ་སྒྲོག་པའི་ཆད་པ་བཅད་པ་རེད།
          གསུམ། དིང་རི་རྫོང་ཤེལ་དཀར་གྲོང་རྡལ་དགའ་སྐྱིད་གླིང་གྲོང་ཚོ་ཨུ་ལྷན་གྱི་དེ་སྔའི་ཀྲུའུ་རེན་གཞོན་པ་ཀུན་དགས་རྒྱན་འཛུགས་ནང་ཞུགས་པའི་གནད་དོན། 2021ལོའི་ཟླ་2ཚེས་28ཉིན་ཀུན་དགས་དགའ་སྐྱིད་གླིང་གྲོང་ཚོའི་གྲོང་མི་ཞིག་གི་ཁྱིམ་དུ་རྒྱན་བཙུགས་ནས་མཱ་ཅང་བརྒྱབ་པས། སྤྱི་བདེ་ལས་ཁུངས་ཀྱིས་སྲིད་འཛིན་བཀག་ཉར་ཉིན་15དང་དངུལ་ཆད་སྒོར་1000བཏང་བ་རེད། 2021ལོའི་ཟླ་6པར་ཀུན་དགར་ཏང་ནང་ཁུལ་དུ་ཐ་ཚིག་ནན་པོ་སྒྲོག་པའི་ཆད་པ་བཅད་པ་རེད།
རྩོམ་སྒྲིག་པ། བདེ་སྒྲོལ།