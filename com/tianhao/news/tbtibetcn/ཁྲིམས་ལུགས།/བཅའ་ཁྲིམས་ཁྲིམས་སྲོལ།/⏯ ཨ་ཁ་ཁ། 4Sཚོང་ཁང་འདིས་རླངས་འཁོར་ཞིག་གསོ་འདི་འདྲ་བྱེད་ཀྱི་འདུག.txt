⏯ ཨ་ཁ་ཁ། 4Sཚོང་ཁང་འདིས་རླངས་འཁོར་ཞིག་གསོ་འདི་འདྲ་བྱེད་ཀྱི་འདུག
ཧྲང་ཧའེ་ཏ་ཀྲུང་རླངས་འཁོར་གྱི4Sཚོང་ཁང་དུ་ལྷུ་ལག་ཡག་པོ་བཅག་ནས་བསྐྱར་གསོ་དང་རླངས་སྣུམ་བཀག་ཉར་བྱས་ནས་བསྐྱར་འཚོང་བྱེད་པའི་གནད་དོན་བྱུང་།
          2020ལོའི་ཟླ9པའི་ཟླ་སྨད་དུ། སྨྱན་སྦྱོར་གསར་འགོད་པས་སྔ་རྗེས་སུ་མིང་གྲགས་ཆེ་བའི་རླངས་འཁོར་ཚོང་རྟགས་གཉིས་ཀྱི4Sཚོང་ཁང་དུ་ལས་ཞུགས་ཀྱི་གདན་ཞུ་དང་ལེན་བྱས་ནས་ལྐོག་འདྲི་བྱས་པ་ན། བསམ་ཡུལ་ལས་འདས་པའི་སྣང་ཚུལ་རྙོག་འཛིང་མང་པོ་ཞིག་ཤེས་རྟོགས་བྱུང་།
          རླངས་འཁོར་ཞིག་གསོ་ཁང་ནང་དུ4Sཚོང་ཁང་གི་ལས་མི་ཞིག་གིས་དེར་ཞིག་གསོ་བྱེད་དུ་བསྐྱལ་བའི་རླངས་འཁོར་ཞིག  སྔར་ཆག་སྐྱོན་ཅི་ཡང་མེད་པའི་ཆུ་སྒམ་ལ་ལྕགས་ཀྱི་ཐོ་བས་བརྒྱབ་ནས་བཅགས་པ་དང་། དེ་ནས་པར་བརྒྱབ་ནས་ཞིག་གསོ་ལག་རྩལ་པར་ལྟ་རུ་བཅུག་ནས་ཞིག་གསོའི་གནས་ཚུལ་གཏན་ཁེལ་བྱས།
          “རླངས་འཁོར་རེ་རེ་བཞིན་འདི་ལྟར་བཅག་པ་རེད། དེ་མིན་ན་ཁྱོད་གང་ཞིག་ལ་སྒོར་མོ་བཙལ་བར་འགྲོའམ། ལས་རིགས་འདི་གཉེར་བ་ཡིན་ཚེ་གཙང་མ་ཞིག་ཡོད་པ་མ་རེད”ཅེས་ལྐོག་འདྲི་བྱ་བའི་ཁྲོད། གསར་འགོད་པས་ད་རུང4Sཚོང་ཁང་གཉིས་ཀྱི་ལས་བཟོ་པར་རླངས་འཁོར་ལ་ཉམས་གསོ་དང་གཙང་འཁྲུད་རྫུན་མ་བྱས་ཏེ། ཚད་བརྒལ་བའི་རླངས་སྣུམ་བཀག་ཉར་བྱེད་པ་སོགས་ཀྱི་གནད་དོན་ཡོད་པ་ཤེས་རྟོགས་བྱུང་།