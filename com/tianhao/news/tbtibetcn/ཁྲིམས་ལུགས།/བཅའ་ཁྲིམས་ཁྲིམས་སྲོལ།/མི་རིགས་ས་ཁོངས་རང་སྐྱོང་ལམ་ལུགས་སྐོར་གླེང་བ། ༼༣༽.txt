མི་རིགས་ས་ཁོངས་རང་སྐྱོང་ལམ་ལུགས་སྐོར་གླེང་བ། ༼༣༽
ཏང་གི་མགོ་ཁྲིད་བྱེད་ཤུགས་ཇེ་དྲག་དང་ལེགས་བཅོས་བྱས་ནས།མི་རིགས་བྱ་བ་དངོས་ནས་ལེགས་པོར་སྒྲུབ་དགོས།«མི་དམངས་ཉིན་རེའི་ཚགས་པར་»གྱི་དཔྱད་གཏམ་པའི་རྩོམ་ཡིག་“ མི་རིགས་ས་ཁོངས་རང་སྐྱོང་ལམ་ལུགས་རྒྱུན་འཁྱོངས་དང་འཐུས་ཚང་དུ་གཏོང་བ།”ཞེས་པའི་ཁག་གསུམ་པ།      མི་རིགས་ས་ཁོངས་རང་སྐྱོང་ལམ་ལུགས་ནི་ཀྲུང་གོ་གུང་ཁྲན་ཏང་གིས་རང་རྒྱལ་གྱི་མི་རིགས་གནད་དོན་ཐག་གཅོད་པའི་གཞི་རྩའི་སྲིད་ཇུས་རེད།སྲིད་ཇུས་བཟང་བོ་དང་ལམ་ལུགས་བཟང་བོ་དེ་རྒྱུན་འཁྱོངས་བཟང་བོ་དང་འཐུས་ཚང་ལེགས་པོ་བྱས་ནས།རང་རྒྱལ་གྱི་མི་རིགས་གནད་དོན་ཐག་གཅོད་ཡང་དག་བྱེད་དགོས་ན།ངེས་པར་དུ་ཏང་གི་མི་རིགས་བྱ་བའི་མགོ་ཁྲིད་ལ་ཤུགས་སྣོན་དང་ལེགས་བཅོས་བྱེད་དགོས།      ཀྲུང་གོ་གུང་ཁྲན་ཏང་ནི་རང་རྒྱལ་གྱི་སྤྱི་ཚོགས་རིང་ལུགས་འཛུགས་སྐྲུན་ལ་མགོ་ཁྲིད་བྱེད་པའི་གཙོ་གྱུར་སྟོབས་ཤུགས་ཡིན་ལ།ཀྲུང་ཧྭ་མི་རིགས་མཐུན་སྒྲིལ་གཅིག་གྱུར་བྱེད་པའི་གཙོ་གྱུར་སྟོབས་ཤུགས་ཀྱང་རེད།ཏང་གི་མགོ་ཁྲིད་རྒྱུན་འཁྱོངས་བྱེད་པ་ནི་མི་རིགས་ས་ཁོངས་རང་སྐྱོང་ལམ་ལུགས་རྒྱུན་འཁྱོངས་དང་འཐུས་ཚང་དུ་གཏོང་བའི་ཆབ་སྲིད་ཐད་ཀྱི་སྔོན་འགྲོའི་ཆ་རྐྱེན་ཐོག་མ་རེད།ཀྲུང་གོ་གུང་ཁྲན་ཏང་གི་མགོ་ཁྲིད་གོ་གནས་ནི་དུས་ཡུན་རིང་བོའི་གསར་བརྗེ་དང་འཛུགས་སྐྲུན།བཅོས་སྒྱུར་ལག་ལེན་ཁྲོད་ཀྱི་ཁྲོད་ནས་ཆགས་ཤིང་སྲ་བརྟན་དུ་གྱུར་བ་ཞིག་ཡིན་ལ།དེ་ནི་ལོ་རྒྱུས་ཀྱི་འདེམ་གསེས་དང་མི་དམངས་ཀྱི་འདེམ་གསེས་ཤིག་ཀྱང་རེད།ཀྲུང་གོ་གུང་ཁྲན་ཏང་གི་མགོ་ཁྲིད་བརྟན་པོ་ནི་རང་རྒྱལ་གྱིས་སྤྱི་ཚོགས་རིང་ལུགས་ཀྱི་དེང་རབས་ཅན་མངོན་འགྱུར་བྱེད་པའི་རྩ་བའི་ཁག་ཐེག་ཡིན་པ་དང་།མེས་རྒྱལ་གོང་བུ་གཅིག་གྱུར་དང་སྤྱི་ཚོགས་འཆམ་མཐུན་བརྟན་འཇགས་ཡོང་བའི་རྩ་བའི་ཁག་ཐེགམི་དམངས་དུང་ཕྱུར་མང་པོ་མཐུན་སྒྲིལ་གཅིག་གྱུར་བྱས་ནས་མཉམ་དུ་མཛེས་སྡུག་ལྡན་པའི་མ་འོངས་པ་འཛུགས་སྐྲུན་བྱེད་པའི་རྩ་བའི་ཁག་ཐེག་ཀྱང་རེད།འདི་ནི་རྒྱལ་ཡོངས་ཀྱི་རིགས་སོ་སོའི་མི་དམངས་ཀྱིས་ཡུན་རིང་གི་གསར་བརྗེ་དང་འཛུགས་སྐྲུན།བཅོས་སྒྱུར་ལག་ལེན་ཁྲོད་བྱུང་བའི་ཐུན་མོང་གི་ངོས་ཟིན་གལ་ཆེན་ཞིག་རེད།