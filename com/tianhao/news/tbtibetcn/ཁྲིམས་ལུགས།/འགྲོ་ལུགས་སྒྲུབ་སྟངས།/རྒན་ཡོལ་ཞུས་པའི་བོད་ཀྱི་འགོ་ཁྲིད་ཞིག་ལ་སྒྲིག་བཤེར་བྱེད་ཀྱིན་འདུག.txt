རྒན་ཡོལ་ཞུས་པའི་བོད་ཀྱི་འགོ་ཁྲིད་ཞིག་ལ་སྒྲིག་བཤེར་བྱེད་ཀྱིན་འདུག
བོད་རང་སྐྱོང་ལྗོངས་ཀྱི་དེ་སྔའི་བཟོ་ཚོང་ཅུས་ཀྱི་ཏང་ཨུད་ཧྲུའུ་ཅི། ཅུས་ཀྲང་གཞོན་པ་ཀྲའོ་ཧྲི་ཅུན་ལ་སྒྲིག་འགལ་ཁྲིམས་འགལ་ཚབས་ཆེན་གྱི་དོགས་གཞི་ཡོད་པ་དང་མིག་སྔར་རང་ཉེས་རང་ཞུ་བྱས་ཟིན་པ་དང་། ད་ལྟ་བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན་གྱི་སྒྲིག་ཁྲིམས་ཞིབ་བཤེར་དང་ལྟ་ཞིབ་བརྟག་དཔྱད་བྱེད་བཞིན་ཡོད་པ་རེད།
          ཤེས་རྟོགས་བྱུང་བར་གཞིགས་ན། ཀྲའོ་ཧྲི་ཅུན། སྐྱེས་པ། རྒྱ་རིགས། 1958ལོའི་ཟླ་9པར་སྐྱེས། ཧོ་ནན་ཀྲེང་ཀྲོའུ་བ། 1988ལོའི་ཟླ་11པར་ཏང་ལ་ཞུགས། 1976ལོའི་ཟླ་2པར་ལས་ཀར་ཞུགས། ལས་ཐོག་ཞིབ་འཇུག་སློབ་མའི་སློབ་རྒྱུས་ལྡན། དེ་སྔ་བོད་ལྗོངས་ལྷ་ས་ཨར་འདམ་བཟོ་གྲྭའི་ཏང་ཨུད་ཀྱི་ཧྲུའུ་ཅི་དང་ཁྲང་ཀྲང་དང་། རང་སྐྱོང་ལྗོངས་སྲིད་གཞུང་གཞུང་ཁོངས་རྒྱུ་ནོར་ལྟ་སྐུལ་དོ་དམ་ཨུ་ལྷན་ཏང་ཨུད་ཀྱི་ཧྲུའུ་ཅི་གཞོན་པ་དང་ཀྲུའུ་རེན་གཞོན་པ། བོད་ལྗོངས་མཐོ་བརྩོན་ཚོགས་པ་ཀུང་སིའི་ཏུང་ཧྲི་ཀྲང་དང་ཏང་ཨུད་ཀྱི་ཧྲུའུ་ཅི། བོད་རང་སྐྱོང་ལྗོངས་འགྲིམ་འགྲུལ་ཐིང་ཏང་ཨུད་ཀྱི་ཧྲུའུ་ཅི་གཞོན་པ་དང་ཐིང་ཀྲང་། ཉིང་ཁྲི་ས་ཨུད་ཀྱི་ཧྲུའུ་ཅི། བོད་རང་སྐྱོང་ལྗོངས་བཟོ་ཚོང་ཅུས་ཀྱི་ཏང་ཨུད་ཀྱི་ཧྲུའུ་ཅི་དང་ཅུས་ཀྲང་གཞོན་པ་སོགས་ཀྱི་འགན་ཁུར་མྱོང་། 2018ལོའི་ཟླ་12པར་རྒན་ཡོལ་ཞུས་པ་རེད།