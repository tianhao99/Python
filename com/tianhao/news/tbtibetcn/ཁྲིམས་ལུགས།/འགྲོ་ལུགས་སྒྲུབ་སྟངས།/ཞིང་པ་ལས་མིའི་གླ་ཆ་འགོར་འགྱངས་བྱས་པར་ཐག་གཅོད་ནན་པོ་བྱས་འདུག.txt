ཞིང་པ་ལས་མིའི་གླ་ཆ་འགོར་འགྱངས་བྱས་པར་ཐག་གཅོད་ནན་པོ་བྱས་འདུག
༢༠༡༩ལོ་ནས་བཟུང་། རང་ལྗོངས་ཀྱི་རིམ་ཁག་ཚན་པ་ཁག་གིས་ནུས་ཤུགས་ཡོད་རྒུས་གླ་ཆ་འགོར་འགྱངས་བྱེད་པའི་གནད་ཚུལ་རྩ་བཅོས་ལས་དོན་སྤེལ་བས་གྲུབ་འབྲས་ཧ་ཅང་བཟང་པོ་ཐོབ་ཡོད།
          ཉེ་བའི་ལོ་ཤས་ནང་། རང་ལྗོངས་ཀྱི་རིམ་ཁག་ཏང་ཨུད་དང་སྲིད་གཞུང་གིས་ཞིང་པ་ལས་མིའི་གླ་ཆ་འགོར་འགྱངས་བྱེད་པའི་གནས་ཚུལ་རྩ་བཅོས་ལས་དོན་ལ་མཐོང་ཆེན་གནང་བས། ༢༠༡༨ལོའི་རྒྱལ་སྲིད་སྤྱི་ཁྱབ་ཁང་གིས་དཔྱད་ཞིབ་ཁྲོད་རང་ལྗོངས་ཨང་རིམ་Bལ་བསླེབས་ཤིང་། ཨང་རིམ་འཕར་བའི་དམིགས་ཡུལ་མངོན་འགྱུར་ཐུབ་ཡོད།
          ད་ལོ་ནས་བཟུང་། རང་ལྗོངས་ཁྱོན་དུ་མི་ཤུགས་ཐོན་ཁུངས་ཁྲོམ་རའི་སྒྲིག་ལམ་བཅོས་སྒྲིག་གཙང་སེལ་བྱེད་པའི་ལས་དོན་སྤེལ་ཏེ། རྒྱལ་སྟོན་དུས་ཆེན་གོང་དུ་གླ་ཆ་འགོར་འགྱངས་བྱེད་པའི་གྱོད་གཞི་མེད་པར་བཟོ་བ་དང་གླ་ཆ་ཆད་པའི་གནས་ཚུལ་རྩ་བཅོས་ལས་འགུལ་ཆེད་མངགས་སྤེལ་བ་དང་། སྲིད་གཞུང་ལས་གྲྭའི་རྣམ་གྲངས་ཀྱི་གླ་ཆ་ཆད་པའི་གནད་དོན་དང་འབྲེལ་བའི་ཚན་པ་༢༥༠སྒོ་བྱང་བཀལ་ནས་བཅོས་སྐྱོང་དང་རྩིས་ཐོ་མེད་པར་བཟོས་ཡོད།
          ཟླ་༡ནས་༡༠བར། རང་ལྗོངས་ཀྱི་མི་སྤྱོད་མཁན་ཚན་པ་༩༤༧༢ལ་ཞིབ་བཤེར་བྱས་ཤིང་། མི་ཁྲི་༢.༨༢ཀྱི་ངལ་རྩོལ་གན་རྒྱ་ཁ་གསབ་དང་། ཐེར་འདོན་ཞུ་གཏུག་གྱོད་གཞི་༡༢༧༩བདག་སྤྲོད་དང་ཐག་གཅོད། ངལ་རྩོལ་པ་མི་༩༩༩༡དང་འབྲེལ་བའི་གླ་ཆ་དུང་ཕྱུར་༡.༨༩ཙམ་ལེན་རོགས་བྱས་པ་རེད།
          ད་ལོ་རང་ལྗོངས་ཀྱི་ཁེ་ལས་༢༢༠༨ཀྱིས་ཞིང་པ་ལས་མིའི་གླ་ཆའི་འགན་ལེན་དངུལ་སྒོར་དུང་ཕྱུར་༦ལྷག་ཙམ་བསྐྱལ་བ་དང་།  གླ་ཆ་འགོར་འགྱངས་ཀྱི་འཕྲལ་སྡོམ་ཁ་འཁོར་མ་དངུལ་སྒོར་དུང་ཕྱུར་༦.༢བཏང་བ། ལས་མིའི་ཁེ་དབང་སྲུང་སྐྱོང་གི་གསལ་སྟོན་བྱང་བུ་ཁྱོན་ཡོངས་ལ་ཁྱབ་པར་སྤྱིར་བཏང་མངོན་འགྱུར་བྱས་ཡོད། ད་དུང་ཞིང་པ་ལས་མིའི་གླ་ཆ་ཆེད་འཇོག་རྩིས་ཁྲ་༤༩༣བཟོས་པ་དང་གླ་ཆའི་གཱ་ཁྲི་༣.༢༨སྤྲད་པ། དངུལ་སྒོར་དུང་ཕྱུར་༥.༤༣ཚབ་སྤྲོད་བྱས་ཏེ་གླ་ཆ་འགོར་འགྱངས་རྩ་བཅོས་བྱེད་པའི་ལས་དོན་དེ་མ་ལག་བཅོས་སྐྱོང་དང་འབྱུང་རྩ་ནས་བཅོས་སྐྱོང་བྱེད་པའི་ཕྱོགས་སུ་རིམ་བཞིན་སྐྱོད་ཐུབ་པར་བྱས་ཡོད།
རྩོམ་སྒྲིག་པ། བདེ་སྒྲོལ།