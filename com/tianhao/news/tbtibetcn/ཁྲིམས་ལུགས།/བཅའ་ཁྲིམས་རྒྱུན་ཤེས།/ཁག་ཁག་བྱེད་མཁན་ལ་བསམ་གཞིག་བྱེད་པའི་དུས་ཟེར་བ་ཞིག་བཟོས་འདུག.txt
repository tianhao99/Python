ཁག་ཁག་བྱེད་མཁན་ལ་བསམ་གཞིག་བྱེད་པའི་དུས་ཟེར་བ་ཞིག་བཟོས་འདུག
ཉེ་བའི་ལོ་ཤས་རིང་། རང་རྒྱལ་དུ་བཟའ་ཚང་ཁ་འབྲལ་མཁན་རྒྱུན་ཆད་མེད་པར་མང་དུ་འགྲོ་གི་ཡོད་པས། “བཟའ་ཚང་ཁ་འབྲལ་མཁན་ལ་བསམ་གཞིག་བྱེད་པའི་དུས”ཀྱི་ལམ་ལུགས་འཛུགས་པའི་དམིགས་ཡུལ་ནི། དེང་སྐབས་བཟའ་ཚང་ཁག་གཅིག་གིས་བསམ་བློ་ཡག་པོ་མ་བཏང་བར་འཕྲལ་མར་ཁ་འབྲལ་མཁན་ལ་བཀག་འགོག་བྱ་རྒྱུ་དེ་རེད།
          “བཟའ་ཚང་ཁ་འབྲལ་མཁན་ལ་བསམ་གཞིག་བྱེད་པའི་དུས”ཀྱི་ལམ་ལུགས་འདི་བཟའ་ཚང་ཁ་འབྲལ་མཁན་ཚང་མར་ནུས་པ་ཐོན་གྱི་མེད། གལ་སྲིད་བཟའ་ཚང་དབར་ཁྱིམ་ཚང་གི་གཏུམ་སྤྱོད་དམ་ཡང་ན་བཟའ་ཚང་ཡོད་བཞིན་དུ་མི་གཞན་དང་འབྲེལ་བ་བྱུང་བ་སོགས་ཀྱི་གནས་ཚུལ་ཐོན་ཚེ། ཕྱོགས་གང་རུང་ཞིག་གིས་ཁྲིམས་ཁང་དུ་བཟའ་ཚང་ཁ་བྲལ་བྱ་རྒྱུའི་ཞུ་གཏུག་རྒྱག་ཆོག
          དོན་ཚན་ཆིག་སྟོང་བརྒྱ་མེད་དོན་བདུན་ནང་། གཉེན་སྒྲིག་ཐོ་འགོད་ལས་ཁུངས་ལ་བཟའ་ཚང་ཁ་བྲལ་བྱ་རྒྱུའི་ཐོ་འགོད་རེ་ཞུ་འབྱོར་བའི་ཉིན་ནས་བཟུང་ཉིན་སུམ་ཅུའི་ནང་ཚུན་དུ་ཕྱོགས་གང་རུང་ཞིག་གིས་བཟའ་ཚང་ཁ་བྲལ་འདོད་མེད་ན། བཟའ་ཚང་ཁ་བྲལ་བྱ་རྒྱུའི་ཐོ་འགོད་རེ་ཞུ་ཕྱིར་འཐེན་བྱ་ཆོག གལ་སྲིད་ཕྱོགས་གཉིས་པོས་གཉེན་སྒྲིག་ཐོ་འགོད་ལས་ཁུངས་སུ་བཟའ་ཚང་ཁ་བྲལ་བའི་ལག་ཁྱེར་སྤྲོད་རྒྱུའི་རེ་འདུན་མ་ཞུས་ཚེ། བཟའ་ཚང་ཁ་བྲལ་བྱ་རྒྱུའི་ཐོ་འགོད་རེ་ཞུ་ཕྱིར་འཐེན་བྱེད་པར་བརྩི་རྒྱུ་ཡིན་ཞེས་འཁོད་འདུག