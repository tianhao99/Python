ལྕམ་མོ་ཅུས་ལིའི་ཟིན་བྲིས་ལ་ད་རུང་འགྱེད་འཕྲོའི་རང་བཞིན་ལྡན་ཟེར།
ནོ་པེར་བྱ་དགའི་གཞུང་ཕྱོགས་ཐུའེ་ཐེའི（推特）པར།
          ཉེ་སྔོན། ནོ་པེར་བྱ་དགའི་གཞུང་ཕྱོགས་ཀྱི་ཐུའེ་ཐེའི（推特）ལམ་ནས་ཚན་རིག་ཁྱབ་སྤེལ་སྐོར་གྱི་སྤྱི་བསྒྲགས་ཤིག་སྤེལ་ཏེ། ལྕམ་མོ་ཅུས་ལིས་སྔར་བེད་སྤྱོད་བྱས་པའི་ཚོད་ལྟའི་ཟིན་བྲིས་ལ་ད་རུང་སྔར་བཞིན་འགྱེད་འཕྲོ་རང་བཞིན་ལྡན་པར་མ་ཟད། དེ་ད་རུང་ལོ་ངོ1500ལ་བསྟུད་མར་གནས་རྒྱུ་རེད་ཅེས་བཤད།
          ཐུའེ་ཐེའི（推特）ནང་དུ། མཱ་ལི·ཅུས་ལི(Marie Curie)ནི1934ལོར་ཁྲག་ཞན་གྱིས་ཚེ་ལས་འདས་ཤིང་། ཁོ་མོས་ལོ་ངོ་མང་པོའི་རིང་འགྱེད་འཕྲོའི་འོག་ནས་བྱ་བ་བསྒྲུབས་པ་རེད། ད་སྐབས་ཀྱང་ཁོ་མོས1899ལོ་ནས1902ལོའི་བར་ཚོད་ལྟ་ཁང་ནས་བེད་སྤྱོད་བྱས་པའི་ཟིན་བྲིས་ལ་སྔར་བཞིན་འགྱེད་འཕྲོ་རང་བཞིན་ལྡན་པར་མ་ཟད། དེ་ལོ་ངོ1500བར་བསྟུད་མར་གནས་རྒྱུ་རེད་ཅེས་སྤེལ་ཡོད།
ལྕམ་མོ་ཅུས་ལིའི་པར་རྙིང་།
          ནོ་པེར་བྱ་དགའི་གཞུང་ཕྱོགས་ཀྱིས་ད་རུང་ལྕམ་མོ་ཅུས་ལིར་ནད་ཕོག་ནས་ཚེ་ལས་འདས་རྐྱེན་ནི་ཁོ་མོ་དུས་ཡུན་རིང་པོར་འགྱེད་འཕྲོའི་འོག་བསྡད་ནས་བྱུང་བ་ཡིན་སྲིད་ཟེར། ཁོ་མོའི་དཔེ་དེབ་དང་དཔྱད་རྩོམ་འགར་སྔར་བཞིན་འགྱེད་འཕྲོའི་རང་བཞིན་དྲག་པོ་ལྡན་པས། ངེས་པར་དུ་ཞ་སྒམ་ནང་དུ་བཞག་ནས་ཉར་ཚགས་བྱེད་དགོས། “འདིས་ལྕམ་མོ་ཅུས་ལིས་བཞག་པའི་ཚན་རིག་གི་ཤུལ་དངོས་ནི་དོན་དངོས་སུ་རེག་ཐབས་བྲལ་བ་ཞིག་ཡིན་པ་གསལ་བཤད་བྱས”ཞེས་གླེང་བ་དང་། ནོ་པེར་བྱ་དགའི་གཞུང་ཕྱོགས་ཀྱིས་ཁོ་མོར“དེང་རབས་ཚན་རིག་པའི་སྡེའི་མིག་དཔེ”ཞེས་འབོད།
          མཱ་ལི·ཅུས་ལི་ནི་ཕོ་ལན་ཧྭ་ཧྲར་སྐྱེས་ཤིང་། པ་ལི་སློབ་ཆེན་ནས་མཐར་ཕྱིན་པ་ཡིན། མོ་ནི་མིང་དུ་གྲགས་པའི་ཚན་རིག་པ་དང་། དངོས་ལུགས་རིག་པ་བ། རྫས་འགྱུར་རིག་པ་བ། འགྱེད་འཕྲོའི་རང་བཞིན་ལ་ཞིབ་འཇུག་བྱེད་པའི་སྔོན་བྱོན་པ་ཞིག་ཡིན་པས། མི་རྣམས་ཀྱིས་མོར “ལྕམ་མོ་ཅུས་ལི”ཞེས་འབོད། ཁོ་མོས་འགྱེད་འཕྲོའི་རང་བཞིན་གྱི་མ་རྒྱུ་པའོ(Po)དང་ལེ(Ra) རྙེད་དེ། འཛམ་གླིང་གི་ནོ་པེར་བྱ་འགའ་ཐེངས་གཉིས་སུ་འཐོབ་མཁན་དུ་གྱུར།
རྩོམ་སྒྲིག་པ། བདེ་སྒྲོལ།