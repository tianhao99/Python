འགོག་སྨན་བརྒྱབ་ཚེ་ཁ་རས་རྒྱག་མི་དགོས་སམ།
ཟླ་དང་པོའི་ཚེས31ཉིན“གཞི་རིམ་གྱི་རིམས་ནད་སྔོན་འགོག་ཚོད་འཛིན་རོགས་སྐྱོར་ལེ་དབར་ཁྲི་ཕྲག་བསྐྱོད་པ”ཞེས་པའི་བྱེད་སྒོ་ཀོང་ཀྲོའུ་རུ་སྤེལ་འགོ་ཚུགས་ཤིང་། ཡོན་ཧྲི་ཀྲུང་ནན་ཧྲན་གྱིས་ལོ་གསར་གྱི་སྐབས་སུ་གཞི་རིམ་གྱི་རིམས་ནད་སྔོན་འགོག་ཚོད་འཛིན་སྐོར་གྱི་འབྲེལ་ཡོད་གནད་དོན་ལ་ཡུལ་དངོས་ནས་ལན་བསྐྱོན་པ་རེད།
ཡུལ་དངོས་ཀྱི་འདྲ་པར།
          གསར་འགོད་པ་ཞིག་གིས་རིམས་འགོག་སྨན་ཁབ་བརྒྱབ་ཚེ་ཁ་རས་རྒྱག་མི་དགོས་སམ་ཞེས་དྲིས་པར། ཀྲུང་ནན་ཧྲན་གྱིས་རྒྱག་དགོས་ཞེས་ལན་སྐྱོན་པ་རེད། ཁོང་གིས་ཀྲུང་གོའི་འགོག་ཁབ་ནི་གཙོ་བོ་ནད་དུག་ཡོངས་རྫོགས་རྩ་མེད་དུ་གཏོང་བའི་འགོག་ཁབ་ཅིག་ཡིན་པས་ཧ་ཅང་བདེ་འཇགས་ཡིནཞིང་། འགོག་ཁབ་ཀྱི་བྱེད་ནུས་ལ་དཔྱད་འཇོག་ཅིག་བྱས་ན། སྤྱིར་བཏང་དུ་འགོག་ཁབ་དང་པོ་བརྒྱབ་རྗེས་འགོག་རྫས་བྱུང་བ་ཡིན་ལ། འགོག་རྫས་འདིའི་སྲུང་སྐྱོང་བྱེད་ཚད་ཕལ་ཆེར60%ནས70%བར་ཡིན་པ་དང་། སྨན་ཁབ་གཉིས་པ་བརྒྱབ་ནས་ཉིན14འགོར་རྗེས་འགོག་རྫས་ཀྱི་སྲུང་སྐྱོང་བྱེད་ཚད90%ཙམ་ལ་སླེབས་ཀྱིན་ཡོད་ཅེས་གསུངས་པ་རེད།
          རིམས་འགོག་སྨན་ཁབ་བརྒྱབ་ནས་ཉུང་མཐར་ཡང་གཟའ་འཁོར་གཉིས་ནས་གསུམ་འགོར་རྗེས་ད་གཟོད་འགོག་རྫས་བྱུང་བ་ཡིན་པས། འགོག་ཁབ་རྒྱག་པ་དང་འགོག་རྫས་གྲུབ་པའི་བར་དུ་སྔར་བཞིན་རིམས་ནད་འགོ་བའི་ཉེན་ཁ་ཡོད་པས་རང་ངོས་ཀྱི་འགོག་སྲུང་ལའང་དོ་སྣང་བྱེད་དགོས།
རྩོམ་སྒྲིག་པ། བདེ་སྒྲོལ།