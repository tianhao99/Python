བོད་ལྗོངས་ཀྱི་སློབ་གྲྭ་ཁག་གི་ཡིག་རྒྱུགས་དུས་ཚོད་གཏན་འཁེལ་འདུག
ཚེས་28ཉིན་གྱི་ཕྱི་དྲོར། གསར་འགོད་པར་2020ལོའི་ལྗོངས་ཡོངས་ཀྱི་སློབ་གསོའི་ཡིག་རྒྱུགས་ཀྱི་སློབ་བསྡུའི་ལས་དོན་ཚོགས་འདུ་ནས་ཤེས་རྟོགས་བྱུང་བར། བོད་རང་སྐྱོང་ལྗོངས་ཏང་ཨུད་དང་སྲིད་གཞུང་། ཏོག་གསར་གློ་ཚད་རིམས་ནད་ལ་ཁ་གཏད་གཅོག་པའི་ལས་དོན་འགོ་ཁྲིད་ཚོགས་ཆུང་གཞུང་དོན་ཁང་གི་མོས་མཐུན་བྱས་པ་བརྒྱུད། 2020ལོའི་རང་ལྗོངས་ཀྱི་སློབ་གྲྭ་ཁག་གི་ཡིག་རྒྱུགས་གཏོང་བའི་དུས་ཚོད་གཤམ་གསལ་ལྟར་བཀོད་སྒྲིག་བྱས་པ་སྟེ། 
          མཐོ་རྒྱུགས་ཀྱི་དུས་ཚོད་ཟླ་7ཚེས་7ནས་ཟླ་7ཚེས་9ཉིན་བར་དང་། 
          ཁ་གཏད་མཐོ་རིམ་ལས་རིགས་སློབ་གྲྭའི་ཡིག་རྒྱུགས་ཀྱི་དུས་ཚོད་ཟླ་7ཚེས་12ནས་ཟླ་7ཚེས་13ཉིན་བར། 
          འབྲིང་རྒྱུགས་ཀྱི་དུས་ཚོད་ཟླ་7ཚེས་18ནས་ཟླ་7ཚེས་20ཉིན་བར། 
          ཆུང་རྒྱུགས་ཀྱི་དུས་ཚོད་ཟླ་7ཚེས་25ནས་ཟླ་7ཚེས་26ཉིན་བར། 
          དམའ་རིམ་སློབ་འབྲིང་དང་མཐོ་རིམ་སློབ་འབྲིང་གི་སྦྱངས་འབྲས་ཆུ་ཚད་ཡིག་རྒྱུགས་2020ལོའི་སྟོན་དུས་ཀྱི་སློབ་དུས་སུ་གཏོང་རྒྱུ། 
          རྒྱལ་ཡོངས་རང་བཞིན་གྱི་ཡིག་རྒྱུགས་གཞན་རྣམས་སློབ་གསོ་པུས་གཏན་འཁེལ་བྱས་པའི་དུས་ཚོད་དམ་ཡང་ན་ཁྱབ་བསྒྲགས་བྱས་པའི་བརྡ་ཐོར་གཞི་འཛིན་དགོས།