རླངས་འཁོར་ཉོ་སྐབས་ཡིད་གཟབ་བྱེད་དགོས་པའི་གནད་དོན།
ལྷ་ས་གྲོང་ཁྱེར་ཁྲོམ་ར་ལྟ་འདོམས་ཅུས་ཀྱིས་རྒྱ་ཆེའི་འཛད་སྤྱོད་པར་དྲན་སྐུལ་བྱས་དོན། རླངས་འཁོར་བརྒྱུད་ཚོང་བས་ཁས་བླངས་པའི་ཉམས་བཟོའི་དུས་བཀག་ནང་ཐོབ་ཐང་ཡོད་ཅིང་གཉེར་སྐྱོང་ལུགས་མཐུན་བྱེད་མཁན་གྱི་རླངས་འཁོར་ཉམས་བཟོ་བྱེད་སར་བསྐྱོད་ནས་རླངས་འཁོར་ཉམས་བཟོ་དང་བདག་སྐྱོང་བྱེད་དགོས། རླངས་འཁོར་ལ་སྐྱོན་ཐོན་ཚེ་ཚོང་པས་དུས་ཚོད་གང་ཙམ་རིང་བརྟག་དཔྱད་བྱེད་དགོས་ཞེས་བརྗོད་སྲིད་པས་འཛད་སྤྱོད་པས་ཉམས་བཟོ་འགན་ལེན་གྱི་དུས་བཀག་ནང་གནད་དོན་དེ་ཐག་གཅོད་གང་ཐུབ་བྱེད་དགོས།
          འཛད་སྤྱོད་པ་དང་ཚོང་པའི་དབར་རླངས་འཁོར་ཉོ་སྒྲུབ་ཀྱི་གན་རྒྱ་འཇོག་པའི་སྐབས་སུ་རླངས་འཁོར་དང་ཚད་ལོན་ལག་ཁྱེར་མཉམ་དུ་སྤྲོད་དགོས་པ་གན་རྒྱའི་ནང་ཁ་གསལ་འགོད་དགོས། འཛད་སྤྱོད་པ་དང་ཚོང་པའི་དབར་ཁ་ཆད་བྱས་པའི་གཟིགས་སྐྱོང་དོན་ཚན་དག་ཡིག་ཐོག་ནས་གན་རྒྱའི་ནང་གསལ་པོ་འགོད་དགོས། གཞན་ཡང་། འཛད་སྤྱོད་པས་རླངས་འཁོར་ཉོ་སྐབས་སྤྲད་པའི་དངུལ་འཛིན་ཉར་ཚགས་ཡག་པོ་བྱེད་དགོས། གལ་སྲིད་འཛད་སྤྱོད་པ་དང་ཚོང་པའི་དབར་རྩོད་གཞི་བྱུང་ཚེ་དུས་ཐོག་ཏུ་འབྲེལ་ཡོད་སྡེ་ཚན་ལ་ཐེར་འདོན་གོང་ཞུ་བྱེད་དགོས།
རྩོམ་སྒྲིག་པ། རྡོ་རྗེ།