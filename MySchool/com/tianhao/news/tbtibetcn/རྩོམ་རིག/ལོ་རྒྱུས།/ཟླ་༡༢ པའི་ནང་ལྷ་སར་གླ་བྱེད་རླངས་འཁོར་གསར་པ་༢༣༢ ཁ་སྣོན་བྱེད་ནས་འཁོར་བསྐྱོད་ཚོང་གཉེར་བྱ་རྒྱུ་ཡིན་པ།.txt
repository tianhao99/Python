ཟླ་༡༢ པའི་ནང་ལྷ་སར་གླ་བྱེད་རླངས་འཁོར་གསར་པ་༢༣༢ ཁ་སྣོན་བྱེད་ནས་འཁོར་བསྐྱོད་ཚོང་གཉེར་བྱ་རྒྱུ་ཡིན་པ།
ཉེ་དུས། གསར་འགོད་པས་ལྷ་ས་གྲོང་ཁྱེར་གླ་བྱེད་རླངས་འཁོར་ཉོ་སྒྲུབ་ཚན་པས་འོས་འགུག་གསལ་བསྒྲགས་ཀྱི་ཚོགས་ཆེན་ཐོག་ཤེས་རྟོགས་བྱུང་གསལ།  ༢༠༡༠ལོའི་ཟླ༡༠པར། ལྷ་ས་གྲོང་ཁྱེར་དེ་ནན་ཏན་གྱིས་ལག་བསྟར་བྱེད་པའི་ལོ་འགོར་ཁས་ལེན་པའི་དམངས་ཀྱི་ཆེད་དུ་ལས་དོན་དངོས་བསྒྲུབ་པའི་དོན་ཆེན་ཁག༡༢ནང་གི་རྣམ་གྲངས་ཤིག་དང་གྲོང་ཁྱེར་གྱི་གླ་བྱེད་རླངས་འཁོར་བསྒྱུར་བཅོས་བྱེད་རྒྱུ་ལེགས་གྲུབ་བྱུང་བའི་གྲོང་ཁྱེར་ཞིག་རེད། ཟླ༡༠པའི་ཚེས༢༩ཉིན་བར། ལྷ་ས་གྲོང་ཁྱེར་གྱིས་སྒེར་གྱི་གླ་བྱེད་རླངས་འཁོར༥༧༩ཚང་མ་ཕྱིར་བཤོལ་བྱ་རྒྱུའི་ཆིངས་ཡིག་འཇོག་པ་རེད། མིག་སྔར། ལྷ་ས་གྲོང་ཁྱེར་གྱིས་གསར་དུ་ཁ་སྣོན་བྱེད་པའི་གླ་བྱེད་རླངས་འཁོར་ཉོ་སྒྲུབ་བྱེད་བཞིན་ཡོད་པ་རེད། ཟླ༡༡པའི་ཟླ་མཇུག་ཏུ། གླ་བྱེད་རླངས་འཁོར༢༣༢གཅིག་མཇུག་གཉིས་མཐུད་ཀྱིས་ལྷ་སར་དབོར་སྐྱེལ་བྱ་རྒྱུ་ཡིན་པ་དང་ཟླ༡༢ནས་འགོ་བཙུགས་ཏེ་རྡོག་ཐོན་བགྲོད་སྐྱོད་བྱ་རྒྱུའི་རེ་བ་ཡང་ཡོད་པ་རེད། སྒེར་གྱི་གླ་བྱེད་རླངས་འཁོར་ཕྱིར་བཤོལ་བྱེད་རྗེས་གྲོང་མིའི་ཕྱོགས་སྐྱོད་ཀྱི་འདོད་པ་སྐོང་རྒྱུར་གང་འདྲ་བྱས་ནས་འཕེལ་རྒྱས་གཏོང་དགོས་སམ། གྲོང་མི་རྣམས་གང་མགྱོགས་སྤྱི་སྤྱོད་རླངས་འཁོར་བསྡད་རྒྱུར་འཕྲོད་པ་བྱ་རྒྱུའི་འགྱུར་ལྡོག་སྣ་ཚོགས་གང་འདྲ་བྱས་ནས་སྣེ་འཁྲིད་དགོས་སམ། ལྷ་ས་གྲོང་ཁྱེར་ཧྲི་ཀྲང་གཞོན་པ་མཱ་ཤིན་མིང་གིས། མིག་སྔར། ལྷ་ས་གྲོང་ཁྱེར་དུ་སྤྱི་སྤྱོད་རླངས་འཁོར༡༠༩དབོར་འདྲེན་བྱས་པ་དེས། གྲོང་མི་རྣམས་ཀྱི་ཕྱོགས་སྐྱོད་ཀྱི་འདོད་པ་རྩ་བ་ནས་སྐོང་ཐུབ་ཀྱི་མེད་པ་དང༌། རྗེས་སུ་ད་དུང་ལྷ་ས་གྲོང་ཁྱེར་གྱིས་ད་ལྟའི་སྤྱི་སྤྱོད་ལམ་ཐིག་ལ་ཅུང་ལེགས་སྒྲིག་བྱ་རྒྱུ་ཡིན་པ་རེད། དེར་བརྟེན་གྲོང་མི་རྣམས་རླངས་འཁོར་སྒུག་པའི་དུས་ཚོད་རིང་བའི་དཀའ་ངལ་དེ་གཅིག་མཇུག་གཉིས་མཐུད་ཀྱི་སྐྱེལ་འདྲེན་བྱེད་ཤུགས་དང་བསྟུན་ནས་རིམ་བཞིན་ཞི་འཇགས་སུ་འགྲོ་རྒྱུ་ཡིན་པ་རེད། སྤྱི་སྤྱོད་ལམ་ཐིག་ཁག་གཅིག་ལ་དངོས་གནས་མི་རྣམས་ཀྱི་བློ་ལ་མི་བབ་པའི་སྣང་ཚུལ་ཡོད། ལྷ་ས་གྲོང་ཁྱེར་འབྲེལ་ཡོས་ཀྱི་སྡེ་ཁག་ཚན་པས་ཧྲང་ཧེ་དུང་ཅིས་སློབ་ཆེན་གདན་ཞུས་བྱས་ཏེ། ལྷ་ས་གྲོང་ཁྱེར་སྤྱི་པའི་འགྲིམ་འགྲུལ་མ་ལག་སྒྲིག་སྲོལ་ལ་བཟོ་སྒྲིག་བྱས་པ་རེད། མིག་སྔར། སྒྲིག་སྲོལ་དེ་ནང་སའི་ཆེད་ལས་མཁས་པ་དང་ལྷ་ས་གྲོང་ཁྱེར་གྱི་འབྲེལ་ཡོད་སྡེ་ཁག་ཚན་པས་ཞིབ་དཔྱད་བྱས་ཟིན་པ་དང་བཟོ་སྒྲིག་རྒྱུན་མཐུད་ལས་ཀ་ཉེ་ཆར་ལྷ་ས་གྲོང་ཁྱེར་སྲིད་གཞུང་གིས་ཞིབ་བཤེར་ཆོག་མཆེན་གནང་རྒྱུ་ཡིན་པ་རེད། དུས་མཚུངས་ལྷ་ས་གྲོང་ཁྱེར་སྤྱི་སྤྱོད་རླངས་འཁོར་གྱི་འཁོར་རྒྱུག་སྒྲིག་སྲོལ་ལ་གཞིགས་ནས་ལེགས་སྒྲིག་བྱ་རྒྱུ་དང་སྤྱི་སྤྱོད་ལམ་ཐིག་ཡང་སྔར་བས་ལུགས་མཐུན་ཡོང་རྒྱུ་རེད། །