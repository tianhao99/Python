སྲོག་ཆགས།
བོད་རང་སྐྱོང་ལྗོངས་སུ་འོ་འཐུང་སྲོག་ཆགས་ ༡༤༢ དང་བྱ་རིགས་ ༤༧༣ ལྟོ་བགྲོད་སྲོག་ཆགས་རིགས་ ༤༩སྐམ་ཆུ་གཉིས་འཚོའི་རིགས་༤༤ ཉ་རིགས་ ༦༤ འབུ་སྲིན་རིགས་༢༣༠༠ལྷག་ཙམ་བཅས་ཡོད། སྲོག་ཆགས་ཁོངས་སུ་སྤྲེའུ་དང་། དོམ། ཤྭ་བ། འབྲོང་། གཙོད། གཟིག རི་བྱི། གླ་བ། རྐྱང་། དགོ་བ། ཨོག་དཀར། གཡི། སྲམ། འཕྱི་བ། ཝ། སྤྱང་ཀི ཤྭ་སྐྱ། གཉན། ཤྭ་བ་སེར་ཆེན། གངས་གཟིག དྲེལ་མོང་། སྲེ་མོང་། ཤྭ་བ་མགོ་ཟིང་། འཕར་བ། རྣ་བ་སོགས་ཡོད་ཅིང་། གཙོད་དང་འབྲོང་། རྐྱང་། གཉན་སོགས་ནི་མཚོ་བོད་མཐོ་སྒང་གི་ཁྱད་དུ་འཕགས་པའི་རྩ་ཆེའི་རི་དྭགས་ཡིན་པས་རྒྱལ་ཁབ་ཀྱི་སྲུང་སྐྱོབ་བྱེད་པའི་སྲོག་ཆགས་ཀྱི་ཁོངས་སུ་གཏོགས། ཤྭ་སྐྱ་ནི་ཀྲུང་གོ་ཁོ་ན་ལས་མེད་པས་འཛམ་གླིང་གི་རྩ་ཆེའི་སྲོག་ཆགས་ཀྱི་གྲས་ཤིག་ཡིན། བྱ་རིགས་ཁྲོད་ཁྲུང་ཁྲུང་སྐེ་ནག་དང་བྱ་ཝང་སོགས་ནི། རྒྱལ་ཁབ་ཀྱི་སྲུང་སྐྱོབ་བྱེད་པའི་སྲོག་ཆགས་ཨང་དང་པོའི་གྲས་སུ་བཞག་ཡོད།