༄༅།།ཟི་ཁྲོན་ནས་ཉིང་ཁྲིའི་བར་གྱི་མཁའ་ལམ་དུ་ཟླ་བདུན་པའི་ཟླ་མཇུག་ནས་བཟུང་ཉིན་ལྟར་གནམ་གྲུ་ཐེངས་གཉིས་འཕུར་རྒྱུ་རེད།
ཁ་སང་།གསར་འགོད་པས་ཀྲུང་གོ་རྒྱལ་སྤྱིའི་མཁའ་འགྲུལ་ཀུང་སི་བོད་ལྗོངས་ཡན་ལག་ཀུང་སི་ནས་ཤེས་རྟོགས་བྱུང་གསལ།ཟླ༦པའི་ཟླ་མཇུག་ནས་བཟུང་།ཉིན་ལྟར་ལྷ་སའི་གོང་དཀར་གནམ་གྲུ་འབབ་ཐང་ནས་བོད་ལྗོངས་སུ་ཡུལ་སྐོར་ལ་ཡོང་མཁན་གྱི་འགྲུལ་པ་མི༣༤༠༠ཙམ་ཟིན་གྱི་ཡོད།
    བོད་དུ་ཡོང་བའི་གནམ་གྲུའི་སྤ་སེ་ཡོངས་ཀྱི་ནང་ནས།ཁྲེན་ཏུའུ་ནས་ཉིང་ཁྲིའི་བར་གྱི་གནམ་གྲུའི་སྤ་སེ་ཡིས་ཀུན་གྱི་དགོས་མཁོ་བསྐོང་ཁག་ཤོས་ཡིན་པས།ཡུལ་སྐོར་བས་ཁྲེན་ཏུའུ་ནས་མ་མཐར་ཡང་ཉིན་ལྔའི་སྔོན་ནས་སྤ་སེ་ཉོ་དགོས་ཀྱི་ཡོད་པ་རེད།
    དེར་བརྟེན་ཀྲུང་གོའི་རྒྱལ་སྤྱིའི་མཁའ་འགྲུལ་ཀུང་སིས་ཁྲེན་ཏུའུ་ནས་ཉིང་ཁྲི་བར་གྱི་མཁའ་ལམ་གྱི་འགྲུལ་སྐྱེལ་ལས་དོན་སྤེལ་ཤུགས་ཇེ་ཆེར་གཏོང་ཆེད།ནམ་རྒྱུན་ཉིན་དུ་གནམ་གྲུ་ཐེངས་གཅིག་འཕུར་བའི་རྨང་གཞིའི་ཐོག་ཟླ༧པའི་ཟླ་མཇུག་ནས་མཁའ་འགྲུལ་ལམ་བུ་དེའི་ཐོག་ཉིན་ལྟར་གནམ་གྲུ་ཐེངས་གཉིས་འཕུར་བའི་ལས་དོན་སྤེལ་རྒྱུ་ཡིན་པ་རེད།
    ཀྲུང་གོའི་རྒྱལ་སྤྱིའི་མཁའ་འགྲུལ་ཀུང་སི་བོད་ལྗོངས་ཡན་ལག་ཀུང་སིའི་འབྲེལ་ཡོད་འགན་ཁུར་མི་སྣས་ངོ་སྤྲོད་གནང་བར་གཞིགས་ན།ཁྲེན་ཏུའུ་ནས་ཉིང་ཁྲིའི་བར་གྱི་མཁའ་ལམ་ཐོག་གནམ་གྲུའི་ལས་རེས་ཁ་སྣོན་བྱས་པ་དེ་འཆར་གཞི་ལྟར་ན་ཐེངས་གཉིས་ནང་ལེགས་གྲུབ་བྱེད་རྒྱུ་སྟེ།ཁ་སྣོན་བྱས་པའི་ཨང་རྟགས CA༤༢༩༥/༦འཁོད་པའི་གནམ་གྲུ་དེས་ཟླ༧པའི་ཚེས༤ཉིན་ནས་བཟུང་གཟའ་འཁོར་རེའི་རེ་གཟའ་མིག་དམར་དང་ཕུར་བུ།སྤེན་པ་བཅས་ལ་ཐེངས་རེ་འཕུར་རྒྱུ་དང་།ཟླ༧པའི་ཚེས༢༡ཉིན་ནས་བཟུང་གཟའ་རེའི་རེ་གཟའ་ཟླ་བ་དང་ལྷག་པ།པ་སངས།ཉི་མ་བཅས་ལ་ཐེངས་རེ་འཕུར་རྒྱུ་ཡིན་པའི་ཐོག ནམ་རྒྱུན་ཉིན་ལྟར་ཐེངས་རེ་འཕུར་བའི་གནམ་གྲུ་བཅས་དང་སྡེབ་ན།ཟླ༧པའི་ཟླ་མཇུག་ཏུ་ཁྲེན་ཏུའུ་ནས་ཉིང་ཁྲིའི་མཁའ་འགྲུལ་ལམ་བུའི་ཐོག་ཉིན་ལྟར་གནམ་གྲུ་ཐེངས་གཉིས་རེ་འཕུར་རྒྱུ་ཡིན་པ་དེས། ཉིང་ཁྲི་ས་ཁུལ་གྱི་དབྱར་གསེང་སྐབས་ཀྱི་ཡུལ་སྐོར་ཁྲོམ་རའི་དགོས་མཁོ་རྩ་བའི་ཆ་ནས་བསྐོང་ཐུབ་རྒྱུ་ཡིན་པ་རེད།