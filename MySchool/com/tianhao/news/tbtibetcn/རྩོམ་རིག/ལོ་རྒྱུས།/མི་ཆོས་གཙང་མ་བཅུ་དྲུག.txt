མི་ཆོས་གཙང་མ་བཅུ་དྲུག
མི་དགེ་བ་བཅུ་སྤོང་བའི་སྟེང་དུ།  1.མ་ལ་མའི་འདུ་ཤེས་བཟུང་ནས་གུས་བཀུར་བྱ་བ།  ༢.ཕ་ལ་ཕ་ཡི་འདུ་ཤེས་བཟུང་ནས་གུས་བཀུར་བྱ་བ།  ༣.དགེ་སྦྱོང་དང་བྲམ་ཟེ་ལ་དེ་ཡི་འདུ་ཤེས་བཟུང་ནས་གུས་བཀུར་བྱ་བ།  ༤ རིགས་མཐོ་བ་དང་རྒན་རབས་ལ་གུས་བཀུར་བྱ་བ།  ༥.དྲིན་ཅན་གྱི་མི་ལ་དྲིན་ལན་འཇལ་བ།  ༦.གཞན་ལ་གཡོ་སྒྱུ་བྱས་ནས་མགོ་སྐོར་མི་གཏོང་བ་བཅས་བཅུ་དྲུག་ཡིན་པར་གསུངས་ལ།  ཡང་འདྲེན་ཚུལ་གཞན་ཞིག་སྟེ།  སྔར་བོད་རྒྱལ་སྲོང་བཙན་སྒམ་པོས་གཏན་འབེབས་མཛད་པའི་ཁྲིམས་སྲོལ་དོན་ཚན་བཅུ་དྲུག་ནི།
          ༡.ལྷ་དཀོན་མཆོག་གསུམ་ལ་མོས་གུས་བསྐྱེད་པ།  ༢.དམ་པའི་ཆོས་བཙལ་ཞིང་བསྒྲུབ་པ།  ༣.ཕ་མ་ལ་དྲིན་ལན་འཇལ་བ།  ༤.ཡོན་ཏན་ཅན་ལ་ཞེ་མཐོང་ཡོད་པ།  ༥.རིགས་མཐོ་བ་དང་རྒན་པར་བཀུར་སྟི་ཆེ་བ།  ༦.ཡུལ་མི་ཁྱིམ་མཚེས་ལ་ཕན་གདགས་པ།  ༧.བཀའ་དྲང་ཞིང་སེམས་ཆུང་བ།  ༨.ཉེ་དུ་མཛའ་བཤེས་ལ་གཞུང་རིང་བ།  ༩.ཡ་རབས་ཀྱི་རྗེས་བསྙེག་ཅིང་ཕྱི་ཐག་རིང་བ།  ༡༠.ཟས་ནོར་ལ་ཚོད་འཛིན་པ།  ༡༡སྔར་དྲིན་ཅན་གྱི་མི་རྩད་གཅོད་པ།  ༡༢.བུ་ལོན་དུས་སུ་འཇལ་ཞིང་བྲེ་སྲང་ལ་གཡོ་མེད་པ།  ༡༣.ཀུན་ལ་ཕྲག་དོག་ཆུང་བ་།  ༡༤.ངན་པའི་གྲོས་ལ་མི་ཉན་ཞིང་རང་ཚུགས་འཛིན་པ་།  ༡༥.ངག་འཇམ་ཞིང་སྨྲ་བ་ཉུང་བ།  ༡༦ཐེག་པ་ཆེ་ཞིང་བློ་ཁོག་ཡངས་པ་བཅོས་སོ། །