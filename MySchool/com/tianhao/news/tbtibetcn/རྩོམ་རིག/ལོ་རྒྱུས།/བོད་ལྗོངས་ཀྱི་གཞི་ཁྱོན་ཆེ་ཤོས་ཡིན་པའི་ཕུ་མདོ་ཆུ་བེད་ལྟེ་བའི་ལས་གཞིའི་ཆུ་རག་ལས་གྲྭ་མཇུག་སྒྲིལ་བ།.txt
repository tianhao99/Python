བོད་ལྗོངས་ཀྱི་གཞི་ཁྱོན་ཆེ་ཤོས་ཡིན་པའི་ཕུ་མདོ་ཆུ་བེད་ལྟེ་བའི་ལས་གཞིའི་ཆུ་རག་ལས་གྲྭ་མཇུག་སྒྲིལ་བ།
བོད་རང་ལྗོངས་ཀྱི་གཞི་ཁྱོན་ཆེ་ཤོས་ཀྱི་ཆུ་བེད་ལྟེ་བའི་ལས་གཞི་ཡིན་པའི་ཕུ་མདོ་ཆུ་བེད་ལྟེ་བའི་ལས་གཞིའི་ཆུ་རག་ཉེ་དུས་ལས་གྲྭ་མཇུག་སྒྲིལ་བ་རེད། ཆུ་རག་དེ་ནི་ད་ལྟ་འཛམ་གླིང་ཐོག་གཏིང་རིང་ཤོས་ཀྱི་ཆུ་རག་ལས་གྲྭ་ཞིག་ཡིན་པ་དང༌། དེའི་གཏིང་ཚད་སྤྱི་ཁྲི ༡༥༨.༤༧ ཟིན་གྱི་ཡོད་པ་དེ་ད་བར་འཛམ་གླིང་ཐོག་ཆུ་རག་གཏིང་རིང་ཤོས་སུ་གྲགས་པའི་འཇའ་ཕན་ཐུ་ཁིའུ་མཚོ་ཁུག་ཟམ་ཆེན་གྱི་ཆུ་རག་གི་གཏིང་ཚད་ལས་ཀྱང་སྤྱི་ཁྲི ༢༢ ཀྱིས་རིང་བ་ཡོད་པ་རེད།