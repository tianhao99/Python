སྐྱེ་ཁམས་གནས་སྐོར་ལམ་ཐིག་ཡག་ཤོས་བརྒྱད།
གནས་སྐོར་པས་དུས་ཚོད་ཐུང་ཐུང་དང་སྒོར་མོ་ཉུང་ཉུང་སྤྱད་ནས་ཡིད་ཚིམ་པའི་གནས་སྐོར་ཞིག་ལོངས་སུ་སྤྱོད་ཆེད། རང་ཞིང་གི་གནས་སྐོར་«འཆར་གཞི»ལྟར་སྐྱེ་ཁམས་གནས་སྐོར་ལམ་ཐིག་ཡག་ཤོས་བརྒྱད་དུ་བགོས་པ་གཤམ་ལྟར། ༡   རྨ་ཆུ་འབྱུང་ཡུལ་གྱི་ཚན་རིག་རྟོག་ཞིབ་ལམ་ཐིགལམ་ཐིག་འདི་རྒྱལ་ལམ་214པའི་སྟེང་ནས་ལམ་ལ་ཆས་ཏེ།ཞིང་ཆེན་གཞུང་ལམ་གྱི་སྟེང་ནས་རྨ་འབྲི་རྫ་གསུམ་འབྱུང་ཡུལ་བྱང་རྒྱུད་འཕྲེད་དུ་བརྒྱུད་ནས་འགྲོ་དགོས། དེ་ནི་མཚོ་ལྷོ་དང་མགོ་ལོག ཡུས་ཧྲུའུ་བཅས་བོད་རིགས་རང་སྐྱོང་ཁུལ་བརྒྱུད་ནས་ཐད་ཀར་རྒྱལ་ལམ 109བའི་སྟེང་དུ་ཐོན་པ་ཡིན། རྒྱལ་ལམ་བརྒྱུད་ནས་བྱང་ཕྱོགས་སུ་བསྐྱོད་ན་ན་གོར་མོར་ཐོན་པ་དང་། ལྷོ་ཕྱོགས་སུ་སོང་ན་འབྲི་ཆུའི་འབྱུང་ཡུལ་དང་བོད་ལྗོངས་སུ་ཐོན་པ་དང་། གུང་ཧི་ནས་སོང་ན་རྨ་ཆུའི་འགྲམ་བརྒྱུད་ནས་འགྲོ་དགོས་ལ། དེའི་སྐབས་སུ་ཁྱེད་ཀྱིས་རྨ་ཆུའི་འབྱུང་ཡུལ་གྱི་མཚོ་སྐྱ་རེངས་དང་སྔོ་རེངས་དང་འབྱུང་ཡུལ་གྱི་ཆུ་ཕྲན། བརླན་སའི་རྩྭ་ཐང་སོགས་རིགས་མང་པོའི་སྐྱེ་ཁམས་ཁོར་ཡུག་དང་བོད་རིགས་རིག་གནས་ཀྱི་གསང་བ་ལྐོག་གྱུར་བཅས་རོལ་མྱོང་བྱེད་ཐུབ། ༢ འབྲི་ཆུའི་འབྱུང་ཡུལ་གྱི་ཚན་རིག་རྟོག་ཞིབ་ལམ་ཐིགལམ་ཐིག་འདི་འབྲི་ཆུ་འབྱུང་ཡུལ་ལ་རྟོག་ཞིབ་བྱེད་པའི་ཆེས་སྟབས་བདེའི་ལམ་ཐིག་ཅིག་ཡིན། རྒྱལ་ལམ་109བའི་སྟེང་ནས་འགྲོ་བའམ་ཡང་ན་མཚོ་བོད་ལྕགས་ལམ་སྟེང་ནས་སོང་ན་ཐད་ཀར་འབྲི་ཆུའི་འབྱུང་ཡུལ་གྱི་སྐུ་ལ་མདའ་མདུང་གངས་རིར་ཐོན་ལ། ཤར་ཕྱོགས་སུ་བསྐྱོད་ན་རྨ་ཆུའི་འབྱུང་ཡུལ་དང་རྫ་ཆུའི་འབྱུང་ཡུལ་ལ་ཐོན་པ་ཡིན། 3 རྫ་ཆུའི་འབྱུང་ཡུལ་གྱི་ཚན་རིག་རྟོག་ཞིབ་ལམ་ཐིགརྫ་ཆུའི་འབྱུང་ཡུལ་གང་ཡིན་པ་ད་རུང་གཏན་འཁེལ་བྱས་མེད།མཇུག་སྒྲིལ་མ་ཐག་པའི་གཙང་པོའི་འབྱུང་ཡུལ་གྱི་རྟོག་ཞིབ་མཇུག་འབྲས་ད་རུང་ཁྱབ་བསྒྲགས་བྱས་མེད་པས།སྔར་བཞིན་རང་བྱུང་གི་གསང་བ་ཞིག་ཏུ་གྱུར་ཡོད།དེའི་རྐྱེན་གྱིས་ལམ་ཐིག་འདིའང་གཙང་བོ་གསུམ་གྱི་ཚན་རིག་རྟོག་ཞིབ་ལམ་ཐིག་སྟེང་ཆེས་གི་གདོད་མའི་རང་བཞིན་ཞིག་རེད།རླངས་འཁོར་སྨུག་གཞུང་ཤང་ལ་མ་གཏོགས་མི་ཐོན་པས་འབྱུང་ཡུལ་ལ་འགྲོ་ན་རྟར་ཞོན་པའམ་རྐང་ཐང་དུ་འགྲོ་དགོས། 4 ཨ་ཆེན་གངས་རྒྱབ་ཀྱི་ཚན་རིག་རྟོག་ཞིབ་ལམ་ཐིགལམ་ཐིག་འདི་རྒྱལ་ལམ 109བའི་སྟེང་ནས་འགྲོ་བའམ་ཡང་ན་ཆུ་དམར་ལེབ་ནས་ནག་རི་ཆུ་ནག་ཁ་བརྒྱུད་ནས་སོང་ན་མུ་ཏིག་ཚ་ཆུའམ་བསོད་ནམས་དར་རྒྱས་སྲུང་སྐྱོང་ས་ཚིགས་ལ་ཐོན་རྗེས། དོ་དམ་མི་སྣའི་སྣེ་ཁྲིད་འོག་ཨ་ཆེན་གངས་རྒྱབ་ཀྱི་སྐྱེ་ཁམས་ལ་རྟོག་ཞིབ་དང་ལྟད་མོར་བལྟས་ཆོག དེའི་སྐབས་སུ་རླངས་འཁོར་དང་རྟ་སོགས་ཆེད་སྤྱོད་འགྲིམ་འགྲུལ་ཡོ་བྱད་དགོས།