མཚོ་བོད་ལྕགས་ལམ་གྱི་འཕྲོད་བསྟེན་འགན་སྲུང་མ་ལག་བཙུགས་པས་རྫ་དུག་ཕོག་མི་དགོས་པ།
མཚོ་བོད་ལྕགས་ལམ་སྟེང་མེ་འཁོར་བཏང་ནས་ལོ་གཉིས་ལྷག་འགོར་བའི་རིང་ལ། ལྕགས་ལམ་འགྲམ་རྒྱུད་ཀྱི་ཁོར་ཡུག་སྲུང་སྐྱོབ་བྱས་པ་ཚད་གཞི་དང་ཡོངས་སུ་མཐུན་ལ། ད་དུང་མཐོ་སྒང་གི་ལྕགས་ལམ་འགྲིམ་འགྲུལ་གྱི་ཁྱད་ཆོས་དང་མཐུན་པའི་འཕྲོད་བསྟེན་འགན་སྲུང་མ་ལག་བཙུགས་ཡོད་པས། ད་ལྟ་མེ་འཁོར་ནང་གི་དབྱང་དབུགས་ཀྱི་འདུས་ཚད་བརྒྱ་ཆའི་ཉེར་གསུམ་དང་ཉེར་ལྔར་བསླེབས་ཡོད་པ་དང་། མཐོ་སྒང་གནས་སྐོར་གྱི་དབྱང་དབུགས་ཀྱི་དགོས་མཁོ་ཡོངས་སུ་བསྐོང་ཐུབ།     མཚོ་བོད་ལྕགས་ལམ་ཀུང་ཟིས་མཐོ་སྒང་གི་ལྕགས་ལམ་འགྲིམ་འགྲུལ་གྱི་ཁྱད་ཆོས་དང་མཐུན་པའི་འཕྲོད་བསྟེན་འགན་སྲུང་མ་ལག་ཆ་ཚང་ཞིག་བཙུགས་ཏེ། འགྲུལ་བའི་ལུས་ཕུང་གི་བདེ་ཐང་ལ་ཁག་ཐེག་བྱས་ཡོད། མེ་འཁོར་ས་ཚིགས་དང་མེ་འཁོར་གྱི་ནང་དུ་འོས་འཚམ་གྱི་སྨན་བཅོས་སྒྲིག་ཆས་དང་མྱུར་སྐྱོབ་སྒྲིག་ཆས་བཀོད་སྒྲིག་བྱས་ཡོད་ལ། མེ་འཁོར་སྟེང་གི་བྱ་བ་སྒྲུབ་མཁན་གྱིས་གྲུབ་པའི་རྒྱ་གྲམ་དམར་པོའི་འཕྲོད་བསྟེན་ཚན་ཆུང་གིས་རྫ་དུག་ཕོག་པའི་འགྲུལ་བར་དུས་ལྟར་སྨན་བཅོས་དང་མྱུར་སྐྱོབ་བྱེད་ཐུབ། བོད་ལྗོངས་ལ་འགྲོ་བའི་མེ་འཁོར་ཚང་མའི་ནང་དུ་དབྱང་དབུགས་འདོན་པའི་སྒྲིག་ཆས་ཡོད་ལ། མེ་འཁོར་ནང་གི་དབྱང་དབུགས་ཀྱི་འདུས་ཚད་བརྒྱ་ཆའི་ཉེར་གསུམ་ནས་ཉེར་ལྔར་བསླེབས་ཡོད།