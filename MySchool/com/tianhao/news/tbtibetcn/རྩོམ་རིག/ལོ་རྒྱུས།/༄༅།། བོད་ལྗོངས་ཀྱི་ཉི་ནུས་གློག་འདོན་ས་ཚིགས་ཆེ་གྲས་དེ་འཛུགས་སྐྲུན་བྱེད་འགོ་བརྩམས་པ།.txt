༄༅།། བོད་ལྗོངས་ཀྱི་ཉི་ནུས་གློག་འདོན་ས་ཚིགས་ཆེ་གྲས་དེ་འཛུགས་སྐྲུན་བྱེད་འགོ་བརྩམས་པ།
ཟླ་༣ཚེས་༡༩ཉིན། བོད་ལྗོངས་ཀྱི་ཉི་ནུས་གློག་འདོན་ས་ཚིགས་ཆེ་གྲས་དེ་ལྷ་ས་གྲོང་ཁྱེར་འདམ་གཞུང་རྫོང་ཡངས་པ་ཅན་གྲོང་རྡལ་དུ་འཛུགས་སྐྲུན་བྱེད་འགོ་བརྩམས་པ།
 
ཟླ་༣ཚེས་༡༩ཉིན། བོད་ལྗོངས་ཀྱི་ཉི་ནུས་གློག་འདོན་ས་ཚིགས་ཆེ་གྲས་དེ་ལྷ་ས་གྲོང་ཁྱེར་འདམ་གཞུང་རྫོང་ཡངས་པ་ཅན་གྲོང་རྡལ་དུ་རྨང་བཏིང་ནས་འཛུགས་སྐྲུན་བྱེད་འགོ་བརྩམས་པ། 
　འཛུགས་སྐྲུན་མཁན་གྱིས་ངོ་སྤྲོད་གནང་བ་ལྟར་ན། ཡངས་པ་ཅན་གྱི་སྟོང་ཝ་ཁྲི་༡ཡོད་པའི་འོད་ནུས་གློག་འདོན་ལས་གཞི་འདི་ལ་ཚོད་དཔག་ལྟར་ན་སྒོར་དུང་ཕྱུར་༢.༢གཏོང་རྒྱུ་དང་། ཟླ་༡༠ཙམ་གྱི་དུས་ཡུན་སྤྱད་ནས་འཛུགས་སྐྲུན་བྱེད་རྒྱུ་རེད། གློག་འདོན་ས་ཚིགས་དེ་ཡངས་པ་ཅན་གྱི་ས་འོག་ཚ་ནུས་གློག་འདོན་ས་ཚིགས་ཀྱི་གློག་བསྒྱུར་ས་ཚིགས་དང་བར་གྱང་གཅིག་གིས་ཆོད་ཡོད་ལ། དེས་བཏོན་པའི་གློག་ནུས་རྣམས་མཐོ་གནོན་བྱས་མཐར་ཡངས་པ་ཅན་གྱི་གློག་འདོན་ས་ཚིགས་ཀྱི་གློག་བསྒྱུར་ས་ཚིགས་སུ་གཏོང་རྒྱུ་ཡིན་ཞིང་། དེ་རྗེས་ད་ཡོད་ཀྱི་གློག་འདྲེན་སྐུད་ལམ་བརྒྱུད་བོད་དབུས་གློག་དྲའི་ནང་དྲངས་ཏེ་ཐག་རིང་བོར་གཏོང་རྒྱུ་རེད།