བོད་ལྗོངས་ཀྱི་གཏེར་ཁའི་ཐོན་ཁུངས་སྔོག་འདོན་ལེགས་སྒྲིག་ལས་དོན་ལ་གྲུབ་འབྲས་མངོན་གསལ་དོད་པ་ཐོབ་པ།
བོད་ལྗོངས་ཀྱི་ཟངས་གཏེར་ཆེ་ཤོས་ཏེ་ཆབ་མདོའི་གཡུ་ལུང་ཟངས་གཏེར། 
ཉེ་བའི་ལོ་ཤས་རིང༌། བོད་ལྗོངས་ཀྱིས་གཏེར་ཁའི་ཐོན་ཁུངས་སྔོག་འདོན་བྱེད་པའི་སྒྲིག་ལམ་བཅོས་སྒྲིག་དང་ཚད་ལྡན་བཟོ་བ་དང་དུས་མཚུངས། གཏེར་ཁའི་ཐོན་ཁུངས་སྔོག་འདོན་ལེགས་སྒྲིག་ལས་དོན་བཀོད་སྒྲིག་ཧུར་ཐག་བྱས་པར་གྲུབ་འབྲས་མངོན་གསལ་དོད་པོ་ཐོབ་ཡོད་པ་རེད།     ཉེ་བའི་ལོ་ཤས་རིང་། བོད་ལྗོངས་ཀྱི་གཏེར་ཁའི་ཐོན་ཁུངས་སྔོག་འདོན་ལེགས་སྒྲིག་ལས་དོན་ལ་གྲུབ་འབྲས་མངོན་གསལ་དོད་པ་ཐོབ་པ་དཔེར་ན། ནག་ཆུ་ས་ཁུལ་ཨ་མདོ་རྫོང་གཡས་ལ་ཀེ་ལྕགས་གཏེར་དང་གཞིས་རྩེ་ས་ཁུལ་བཞད་མཐོང་སྨོན་རྫོང་རྡོ་དཀར་གསེར་གཏེར། ལྷ་ས་གྲོང་ཁྱེར་མལ་གྲོ་གུང་དཀར་རྫོང་རྒྱ་མ་ཟངས་་དང༌། ཞ་ཉེ། ཏི་ཚ་བཅས་ལྕགས་རིགས་མང་བའི་གཏེར་ཁུལ་རྩད་ཞིབ་སྔོག་འདོན་ལེགས་སྒྲིག་ལས་དོན་སྔ་རྗེས་སུ་ལེགས་འགྲུབ་བྱུང་བ་དང་།  ལྷོ་ཁ་ས་ཁུལ་ནོར་བུ་ས་གཏེར་ཁུལ་སོགས་དེ་སྔོན་གྱི་ཁེ་ལས་ ༢༠ ལྷག་ཙམ་ཁེ་ལས ༥ལ་ལེགས་སྒྲིག་བྱས་ཡོད་པ་རེད།        མངའ་རིས་ས་ཁུལ་གྱིས་དགེ་རྒྱས་རྫོང་བྲག་མཚམས་ཚྭ་ཁར་ཕན་ནུས་ལྡན་པའི་ཐོན་ཁུངས་ལེགས་སྒྲིག་བྱས་པ་དང༌། མངའ་རིས་ས་ཁུལ་ངལ་རྩོལ་ཞབས་ཞུ་ཀུང་སི་དང་མངའ་རིས་ས་ཁུལ་འགྲིམ་འགྲུལ་ཁེ་ལས་ཀུང་སི། མངའ་རིས་ས་ཁུལ་ཐོན་ཁུངས་སྔོག་འདོན་ཀུང་སི། དགེ་རྒྱས་རྫོང་དཔལ་འབྱོར་གསར་སྤེལ་ཀུང་སི། མངའ་རིས་ཧུང་ཡོན་གཏེར་ལས་ཀུང་སི་སོགས་གཏེར་འདོན་ཁེ་ལས་ཆུང་གྲས་མང་པོའི་ཐོན་ཁུངས་ལེགས་སྒྲིག་བྱས་པ་རྒྱུད། གཏེར་ཁུལ་དེའི་དེ་སྔའི་སྔོག་འདོན་ཁེ་ལས་ ༡༡ ནས་ཁེ་ལས་ ༥ ལ་ལེགས་སྒྲིག་བྱས་པ་རེད།       རྗེས་སུ་རང་སྐྱོང་ལྗོངས་ཀྱིས་བྱ་ཐབས་ནུས་ལྡན་སྤྱད་ནས་སྔར་ལས་ལྷག་པའི་སྒོ་ནས་གཏེར་ཁའི་ཐོན་ཁུངས་སྔོག་འདོན་ལེགས་སྒྲིག་ལས་དོན་བདེ་བླག་ངང་སྤེལ་རྒྱུར་སྐུལ་འདེད་བཏང་ནས་གཏེར་ཁའི་ཐོན་ཁུངས་རྩད་ཞིབ་སྔོག་འདོན་གྱི་གྲུབ་ཚུལ་སྔར་བས་ལེགས་སུ་གཏོང་བ་དང་། གཏེར་ཁའི་ཐོན་ཁུངས་རྩད་ཞིབ་སྔོག་འདོན་བྱ་རྒྱུ་གཞི་ཁྱོན་ཅན་དང་ལེགས་བསྡུས་ཅན་དུ་འགྱུར་ཚད་སྔར་བས་མཐོ་རུ་གཏོང་བ། གཏེར་ཁ་སྔོགས་འདོན་བྱེད་ཚད་སྔར་བས་ཉུང་དུ་གཏོང་བ། གཏེར་ཁའི་བདེ་འཇགས་ཐོན་སྐྱེད་ཀྱི་གནས་ཚུལ་དང་སྐྱེ་ཁམས་ཁོར་ཡུག་སྔར་བས་ལེགས་སུ་གཏོང་བ་བཅས་བྱས་ནས། གཏེར་ཁའི་ཐོན་ཁུངས་ལུགས་མཐུན་ངང་སྔོག་འདོན་བེད་སྤྱོད་པའི་ཡུན་རིང་ཕན་ནུས་ཐོན་པའི་ཟུངས་ནུས་ཐོག་མར་འཛུགས་པའི་དམིགས་ཚད་འགྲུབ་པ་བྱ་རྒྱུ་རེད།