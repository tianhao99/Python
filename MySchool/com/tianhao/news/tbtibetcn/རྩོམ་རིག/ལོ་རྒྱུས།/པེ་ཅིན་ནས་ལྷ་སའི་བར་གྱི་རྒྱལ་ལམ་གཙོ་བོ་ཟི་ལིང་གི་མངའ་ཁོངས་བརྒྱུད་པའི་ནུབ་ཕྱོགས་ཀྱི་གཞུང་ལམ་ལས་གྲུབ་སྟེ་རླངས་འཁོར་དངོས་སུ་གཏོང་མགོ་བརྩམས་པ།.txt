པེ་ཅིན་ནས་ལྷ་སའི་བར་གྱི་རྒྱལ་ལམ་གཙོ་བོ་ཟི་ལིང་གི་མངའ་ཁོངས་བརྒྱུད་པའི་ནུབ་ཕྱོགས་ཀྱི་གཞུང་ལམ་ལས་གྲུབ་སྟེ་རླངས་འཁོར་དངོས་སུ་གཏོང་མགོ་བརྩམས་པ།
ཟླ་བཅུ་བའི་ཚེས་ཉེར་བརྒྱད་ཉིན་གྱི་སྔ་དྲོར། རང་ཞིང་གི་ལོ་ལྔའི་འཆར་གཞི་བཅུ་གཅིག་པའི་འགྲིམ་འགྲུལ་འཛུགས་སྐྲུན་གྱི་ལས་གཞི་གཙོ་བོ་སྟེ་པེ་ཅིན་ནས་ལྷ་སའི་བར་གྱི་རྒྱལ་ལམ་གཙོ་བོ་ཟི་ལིང་གི་མངའ་ཁོངས་བརྒྱུད་པའི་ནུབ་ཕྱོགས་ཀྱི་གཞུང་ལམ་ལས་གྲུབ་སྟེ་རླངས་འཁོར་དངོས་སུ་གཏོང་མགོ་བརྩམས། པར་འདི་ནི་རླངས་འཁོར་གཏོང་བའི་མཛད་སྒོ་བསྡུས་རྗེས། ཞིང་ཆེན་ཏང་ཨུའི་ཧྲུའུ་ཅི་ཆང་བེ་ཡིས་མཛད་སྒོར་ཞུགས་པའི་གཞུང་ལམ་འཛུགས་སྐྲུན་བྱེད་མཁན་ལ་སྙིང་ཉེ་བའི་ངང་འཚམས་འདྲི་བྱས།    
   རྒྱ་ཆེའི་གཞུང་ལམ་འཛུགས་སྐྲུན་བྱེད་མཁན་གྱིས་ལོ་གསུམ་གྱི་རིང་ལ་འབད་འཐབ་བྱས་ནས། ཟླ་བཅུ་བའི་ཚེས་ཉེར་བརྒྱད་ཉིན། རང་ཞིང་གི་དཔེ་སྟོན་གཞུང་ལམ་ཐོག་མ་སྟེ་པེ་ཅིན་ནས་ལྷ་སའི་བར་གྱི་རྒྱལ་ལམ་གཙོ་བོ་ཟི་ལིང་གི་མངའ་ཁོངས་བརྒྱུད་པའི་ནུབ་ཕྱོགས་ཀྱི་གཞུང་ལམ་ལས་གྲུབ་སྟེ་རླངས་འཁོར་དངོས་སུ་གཏོང་བའི་མཛད་སྒོ་གསར་དུ་བཙུགས་པའི་ཧེ་ཧུའུ་ལམ་ཡོན་བསྡུ་ས་ནས་གཟབ་རྒྱས་ངང་བསྡུས། ཞིང་ཆེན་ཏང་ཨུའི་ཧྲུའུ་ཅི། ཞིང་ཆེན་དམངས་འཐུས་ཚོགས་ཆེན་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རིན་ཆང་བེ་དང་ཞིང་ཆེན་ཏང་ཨུའི་རྒྱུན་ལས་ཨུ་ཡོན། ཞིང་ཆེན་ཏང་ཨུའི་དྲུང་ཡིག་ཆེན་མོ་ཧྲིན་ཧི། ཞིང་ཆེན་ཏང་ཨུའི་རྒྱུན་ལས་ཨུ་ཡོན། ཧྲིན་ཀྲང་གཞོན་པ་ལོ་ཡུས་ལིན། ཞིང་ཆེན་དམངས་འཐུས་ཚོགས་ཆེན་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རིན་གཞོན་པ་སངས་རྒྱས། ཞིང་ཆེན་སྲིད་གྲོས་ཀྱི་ཀྲུའུ་ཞི་གཞོན་པ་ཁྲིན་ཙི་ཆོན་བཅས་རླངས་འཁོར་གཏོང་བའི་མཛད་སྒོར་ཞུགས།