༄༅།།བོད་ལྗོངས་ཀྱིས་ད་ལོར་མ་དངུལ་སྒོར་དུང་ཕྱུར་༧༠བཏང་ནས་གཞུང་ལམ་འཛུགས་སྐྲུན་བྱེད་རྒྱུ་རེད།
ད་ལོ་ནི་བོད་ལྗོངས་ཀྱིས་འགྲིམ་འགྲུལ་གོང་སྤེལ་སྐོར་གྱི་ལོ་ལྔའི་འཆར་གཞི་བཅུ་གཅིག་པའི་ཇུས་གཞི་དོན་འཁྱོལ་བྱེད་པའི་གནད་འགག་གི་ལོ་ཞིག་ཡིན་ཞིང་། ད་ལོའི་འགྲིམ་འགྲུལ་ལས་དོན་ལེགས་པོར་སྒྲུབ་པ་ནི་ལོ་ལྔའི་འཆར་གཞི་བཅུ་གཅིག་པའི་ཇུས་གཞི་མངོན་འགྱུར་ཡོང་མིན་དང་འབྲེལ་བ་ཡོད་པ་མ་ཟད། ད་དུང་ལོ་ལྔའི་འཆར་གཞི་བཅུ་གཉིས་པའི་སྐབས་སུ་མ་དངུལ་སྔར་བས་མང་པོ་བརྩོན་ལེན་བྱས་ནས། འགྲིམ་འགྲུལ་ལས་དོན་གོང་སྤེལ་གྱི་གོམ་སྟབས་ཇེ་མགྱོགས་སུ་གཏོང་བའི་ཐད་དོན་སྙིང་གལ་ཆེན་ལྡན་ཡོད་པ་རེད། ད་ལོར། བོད་ལྗོངས་ཀྱིས་གཞུང་ལམ་འཛུགས་སྐྲུན་ཐད་མ་དངུལ་སྒོར་དུང་ཕྱུར་༧༠གཏོང་བའི་དམིགས་འབེན་ལེགས་གྲུབ་བྱས་ནས། ཞང་རེ་རེར་གཞུང་ལམ་ཤར་གཏོང་ཡོང་བ་བྱེད་རྒྱུ་རེད།