ལྷ་སའི་གྲོང་ཁུལ་དུ་སྤྱི་སྤྱོད་རླངས་འཁོར་འཇོག་གནས་གསུམ་འཛུགས་གྲབས་ཡོད་པ།
དེང་སྐབས་རྔ་ཆེན་ཞང་སྤྱི་སྤྱོད་རླངས་འཁོར་འཇོག་གནས་ཀྱི་ལས་གཞི་སྤྱིའི་བརྒྱ་ཆའི༩༠ལེགས་འགྲུབ་བྱུང་ཡོད་པ་དང་། ཟླ་འདིའི་ནང་ཨར་ལས་ལེགས་འགྲུབ་འབྱུང་རྒྱུ་རེད།   རྒྱུས་ལོན་བྱུང་པར་གཞིགས་ན། དེང་སྐབས་ལྷ་སར་སྤྱི་སྤྱོད་རླངས་འཁོར་འཇོག་གནས་གཅིག་ཡོད་པ་དང་། དེ་ནི་ལྷ་སའི་མེ་འཁོར་ས་ཚིགས་ཀྱི་རླངས་འཁོར་འཇོག་གནས་ཡིན།   དེ་སྔོན་ལྷ་ས་གྲོང་ཁྱེར་སྤྱི་སྤྱོད་རླངས་འཁོར་སྤྱིའི་ཀུང་ཟིའི་ནང་དུ་སྤྱི་སྤྱོད་རླངས་འཁོར་བཞག་ཆོག་མོད། ཡིན་ནའང་ལྷ་ས་གྲོང་ཁྱེར་གྱི་སྤྱི་སྤྱོད་རླངས་འཁོར་སྤྱིའི་ཀུང་ཟི་དེ་ལྷ་སའི་མེ་འཁོར་ས་ཚིགས་སུ་གནས་སྤར་བ་དང་བསྟུན་ནས། རླངས་འཁོར་འཇོག་གནས་དེའང་སྤྱོད་མཚམས་བཞག་ཡོད་དོ།།