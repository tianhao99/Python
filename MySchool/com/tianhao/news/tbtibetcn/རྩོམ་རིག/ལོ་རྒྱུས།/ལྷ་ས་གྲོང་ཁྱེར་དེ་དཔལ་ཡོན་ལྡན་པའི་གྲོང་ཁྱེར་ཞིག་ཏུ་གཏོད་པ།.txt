ལྷ་ས་གྲོང་ཁྱེར་དེ་དཔལ་ཡོན་ལྡན་པའི་གྲོང་ཁྱེར་ཞིག་ཏུ་གཏོད་པ།
——ལྷ་ས་གྲོང་ཁྱེར་ཞིང་འབྲོག་ཅུས་ཀྱི་ཅུས་ཀྲང་གཞོན་པར་བཅར་འདྲི་བྱས་པའི་སྐོར།ལྷ་ས་གྲོང་ཁྱེར་ཞིང་འབྲོག་ཅུས་ཀྱི་ཅུས་ཀྲང་གཞོན་པས་གསར་འགོད་པའི་དྲི་བར་ལན་འདེབས་པ།      དཔལ་ཡོན་ལྡན་པའི་གྲོང་ཁྱེར་དུ་གཏོད་མཁན་ཚན་པ་ཁག་གིས་ལོ་ངོ་བཅུ་གཉིས་ཙམ་འབད་བརྩོན་བྱས་པ་བརྒྱུད་ལྷ་ས་གྲོང་ཁྱེར་འདི་འདི་ལོར་རྒྱལ་ཡོངས་ཀྱི་དཔལ་ཡོན་ལྡན་པའི་གྲོང་ཁྱེར་དུ་གཏོད་པའི་ལས་འགན་ལེགས་གྲུབ་བྱུང་བས་རྒྱལ་ཡོངས་ཀྱི་རིམ་པ་གསུམ་པའི་དཔལ་ཡོན་ལྡན་པའི་གྲོང་ཁྱེར་དུ་གྱུར་པ་རེད། ལྷ་ས་གྲོང་ཁྱེར་ཞིང་འབྲོག་ཅུས་དེ་ལྷ་ས་གྲོང་ཁྱེར་གྱི་ཚན་པ་ཞིག་ཡིན་པའི་ཆ་ནས་གྲོང་ཁྱེར་ཡོངས་སུ་གཞི་རིམ་འཛུགས་སྐྱོང་གི་ལོ་འཁོར་གྱི་བྱེད་སྒོ་དང་རྨང་གཞི་བརྟན་དུ་གཏོང་བ་དང་དམངས་གཙོར་ཕན་ཐོགས་པའི་བྱེད་སྒོ་སྤེལ་བའི་ལས་དོན་ཁག་གི་རེ་བའི་འོག ལྷ་ས་གྲོང་ཁྱེར་ཞིང་འབྲོག་ཅུས་ཀྱིས་འདས་ཟིན་པའི་ལས་དོན་གྱི་ཉམས་མྱོང་ཕྱོགས་བསྡོམས་བྱེད་པའི་རྨང་གཞིའི་ཐོག་རང་ལས་ཁུངས་ཀྱི་དོན་དངོས་དང་ཟུང་འབྲེལ་གྱིས་བྱེད་སྒོ་སྣ་ཚོགས་སྤེལ་ཏེ་ལྷ་ས་གྲོང་ཁྱེར་འདི་དཔལ་ཡོན་ལྡན་པའི་གྲོང་ཁྱེར་ཞིག་ཏུ་གཏོད་པར་དགོས་ངེས་ཀྱི་ལེགས་སྐྱེས་ཕུལ་ཡོད།