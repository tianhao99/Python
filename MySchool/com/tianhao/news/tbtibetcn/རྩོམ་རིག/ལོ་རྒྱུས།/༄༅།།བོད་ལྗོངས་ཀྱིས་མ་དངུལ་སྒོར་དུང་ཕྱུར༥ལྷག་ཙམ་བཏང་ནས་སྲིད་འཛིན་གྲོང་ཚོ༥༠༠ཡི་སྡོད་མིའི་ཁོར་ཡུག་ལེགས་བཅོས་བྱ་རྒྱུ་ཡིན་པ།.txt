༄༅།།བོད་ལྗོངས་ཀྱིས་མ་དངུལ་སྒོར་དུང་ཕྱུར༥ལྷག་ཙམ་བཏང་ནས་སྲིད་འཛིན་གྲོང་ཚོ༥༠༠ཡི་སྡོད་མིའི་ཁོར་ཡུག་ལེགས་བཅོས་བྱ་རྒྱུ་ཡིན་པ།
གསར་འགོད་པས་སྤྱི་ཚེས༢༡ཉིན་བོད་རང་སྐྱོང་ལྗོངས་ནོར་སྲིད་ཐིང་ནས་ཤེས་རྟོགས་བྱུང་གསལ། ད་ལོར་བོད་ལྗོངས་ཀྱིས་མ་དངུལ་སྒོར་དུང་ཕྱུར༥．༢བཀོད་སྒྲིག་བྱས་ནས། ལྗོངས་ཡོངས་ཀྱི་རྫོང༧༣གྱི་སྲིད་འཛིན་གྲོང་ཚོ༥༠༠ཡི་སྡོད་མིའི་ཁོར་ཡུག་འཛུགས་སྐྱོང་དང་ཁོར་ཡུག་ཕྱོགས་བསྡུས་བཅོས་སྒྲིག་བཅས་ཀྱི་ཚོད་ལྟའི་ལས་དོན་སྤེལ་ནས། གཙང་ཞིང་གྲལ་སྒྲིག་པ་དང་། འཕྲོད་བསྟེན་ལྡན་པ། དཔལ་ཡོན་འཛོམས་པའི་གྲོང་གསེབ་ཀྱི་ཁོར་ཡུག་གསར་པ་ཞིག་གསར་གཏོད་བྱ་རྒྱུ་ཡིན་པ་རེད།
         ཤེས་རྟོགས་བྱུང་བར་གཞིགས་ན།ཚོད་ལྟའི་ལས་དོན་དེ་ད་ལོའི་སྤྱི་ཟླ༡༠པའི་ཟླ་དཀྱིལ་ལ་ཆ་ཚང་ལེགས་གྲུབ་འབྱུང་རྒྱུ་ཡིན་པ་དང་འབྲེལ་དཔྱད་ཞིབ་རྩིས་ལེན་ཀྱང་བྱ་རྒྱུ་ཡིན་པ་རེད།