བོད་ལྗོངས་ཀྱི་རྒྱལ་ཡོངས་མི་གྲངས་ཞིབ་བཤེར་ཐེངས་དྲུག་པའི་ཐོ་འགོད་ལས་དོན་ཟླ་༡༡ པའི་ཚེས་༡ ཉིན་ནས་འགོ་བརྩམས་པ།
པར་རིས་འདི་ནི་ལྷ་ས་གྲོང་ཁྱེར་གྱི་ཚལ་གུང་ཐང་གྲོང་ཚོའི་ཞིབ་བཤེར་མཁན་གྱིས་དཔལ་སྡིང་སྡེ་བའི་སྡེ་མི་ཚོ་ལ་མི་འབོར་ཞིབ་བཤེར་གྱི་རེའུ་མིག་འགོད་པར་ཁྲིད་སྟོན་བྱེད་བཞིན་པའི་ཚུལ་རེད།       
            ༢༠༡༠ ལོ་ནི་རྒྱལ་ཡོངས་མི་གྲངས་ཞིབ་བཤེར་ཐོ་འགོད་བྱེད་པའི་ལོ་རེད། 《རྒྱལ་ཡོངས་མི་གྲངས་ཞིབ་བཤེར་གྱི་སྲོལ་ཡིག》དང་《རྒྱལ་ཡོངས་མི་གྲངས་ཞིབ་བཤེར་ཐེངས་དྲུག་པའི་འཆར་བཀོད》ཀྱི་འབྲེལ་ཡོད་གཏན་འབེབས་ལ་གཞིགས་ན། ཞིབ་བཤེར་ཐོ་འགོད་ཀྱི་ལས་དོན་དེ་ཟླ་༡༡ པའི་ཚེས་༡ ཉིན་ནས་ཚེས་༡༠ བར་ཕྱོགས་ཡོངས་ནས་སྤེལ་རྒྱུ་རེད། 
             ཟླ་༡༡ པའི་ཚེས་༡ ཉིན་གྱི་ནམ་གུང་ཆུ་ཚོད་བཅུ་གཉིས་ནི་རྒྱལ་ཡོངས་མི་གྲངས་ཞིབ་བཤེར་སྐབས་དྲུག་པའི་ཚད་གཞིའི་དུས་ཚོད་རེད། བོད་ལྗོངས་ཀྱི་མི་གྲངས་ཞིབ་བཤེར་གྱི་ལས་ཀ་ཛ་དྲག་ངང་རིམ་པ་ལྟར་སྤེལ་བཞིན་ཡོད་པ་རེད། ཚེས་༡ ཉིན། རང་སྐྱོང་ལྗོངས་ཀྱི་དབུ་ཁྲིད་ཀྲང་ཆིང་ལི་དང་། འཕགས་པ་ལྷ་དགེ་ལེགས་རྣམ་རྒྱལ། བྱམས་པ་ཕུན་ཚོགས། པད་མ་འཕྲིན་ལས་སོགས་སྤྱི་འབངས་ཕལ་བའི་ཚུལ་དུ་མི་འབོར་ཞིབ་བཤེར་བྱེད་ཡུལ་དངོས་སུ་ཕེབས་ནས་ཐོ་འགོད་བྱེད་པར་སྣེ་འཁྲིད་དེ་ཞུགས་པ་རེད།