བོད་ལྗོངས་ཀྱི་༢༠༡༠ལོའི་ཡུལ་སྐོར་སྤྱིའི་ཡོང་འབབ་ཀྱི་དམིགས་འབེན་དེ་སྔ་མོ་ནས་ཚད་ལས་བརྒལ་བར་ལེགས་འགྲུབ་བྱུང་བ།
ཉིང་ཁྲིའི་ཀླུ་ནང་བཀྲ་ཤིས་སྒང་དམངས་སྲོལ་གྲོང་ཚོའི་བོད་རིགས་ཀྱི་སྡོད་ཁང་།      ད་ལོའི་ལོ་འགོར།བོད་ལྗོངས་ཀྱིས་༢༠༡༠ལོའི་ཡུལ་སྐོར་སྣེ་ལེན་གྱི་འོས་འགན་གཏན་འཁེལ་བྱས་ཤིང་།ཡུལ་སྐོར་བ་མི་ཁྲི༦༥༠ལ་སྣེ་ལེན་བྱེད་པ་དང་། ཡུལ་སྐོར་སྤྱིའི་ཡོང་འབབ་སྒོར་དུང་ཕྱུར༥༩ཡི་དམིགས་འབེན་མངོན་འགྱུར་ཅི་ཐུབ་བྱ་རྒྱུ་གཏན་འཁེལ་བྱས།     ཉེ་ལམ།གསར་འགོད་པས་བོད་ལྗོངས་ཡུལ་སྐོར་ཅུས་ནས་ཤེས་རྟོགས་བྱུང་བ་ལྟར་ན། ད་ལོར་བོད་ལྗོངས་ཀྱི་ཡུལ་སྐོར་གྲུབ་འབྲས་ཧ་ཅང་དགའ་འོས་ཤིང་།སྔ་མོ་ནས་ཡུལ་སྐོར་སྤྱིའི་ཡོང་འབབ་ཀྱི་དམིགས་འབེན་ཚད་ལས་བརྒལ་བར་མངོན་འགྱུར་བྱུང་ཡོད་པ་རེད།བོད་ལྗོངས་ཡུལ་སྐོར་ཅུས་ཀྱི་ཅུས་ཀྲང་གཞོན་པ་ཝང་སུང་ཕེང་གིས་འདི་སྐད། ལོ་ཧྲིལ་བོར་ཡུལ་སྐོར་བ་མི་ཁྲི༦༥༠ལ་སྣེ་ལེན་བྱེད་པའི་དམིགས་ཚད་ལེགས་འགྲུབ་འབྱུང་བར་གནད་དོན་ཅི་ཡང་མེད་ཅེས་བརྗོད་བྱུང་།