༄༅ ། ། མཚོ་བོད་ལྕགས་ལམ་ལམ་རྒྱུད་ཀྱི་མཛེས་ལྗོངས།
མཚོ་བོད་ལྕགས་ལམ་ནི་རང་རྒྱལ་གྱི་ནུབ་རྒྱུད་གསར་སྤེལ་ཆེན་མོའི་མཚོན་བྱེད་རང་བཞིན་གྱི་ལས་གྲྭ་ཞིག་ཡིན་ལ།   ༢༠༠༡ལོའི་ཟླ་༦པ་ནས་བཟུང་འཛུགས་སྐྲུན་བྱེད་མགོ་བརྩམས་ཤིང་།   ༢༠༠༦ལོའི་ཟླ་༧པའི་ཚེས་༡ཉིན་དངོས་སུ་ཤར་གཏོང་བྱས་པ་རེད།  
 
　　 མཚོ་བོད་ལྕགས་ལམ་ནི་མིག་སྔའི་འཛམ་གླིང་སྟེང་གི་ས་བབ་ཆེས་མཐོ་བའི་ལྕགས་ལམ་ཡིན་ཞིང་།   ལམ་རྒྱུད་ཀྱི་ཆ་སྙོམས་དྲོད་ཚད་ཧྲེ་ཧྲི་ཏུའུ་ཀླད་གོར་མན་དང་།   མཁའ་རླུང་ཁྲོད་ཀྱི་དབྱང་རླུང་འདུས་ཚད་དེ་ཀླུང་ཐང་ས་ཁུལ་གྱི་ཕྱེད་ཀ་ལས་ཟིན་མེད།   ལྕགས་ལམ་གྱིས་མཚོ་ངོས་ལས་ས་བབ་མཐོ་ཚད་སྨི་༤༠༠༠ཡན་ཟིན་པའི་ས་ཁུལ་སྤྱི་ལེ་༩༦༠བརྒྱུད་ཡོད་ལ།   དེའི་ཁྲོད་ཀྱི་ཆེས་མཐོ་བའི་ས་བབ་སྟེ་གདང་ལ་རི་བོ་བརྒལ་ཁུལ་གྱིས་སྨི་༥༠༧༢ཟིན་ཞིང་། ལྕགས་ལམ་འཛུགས་སྐྲུན་བརྒྱུད་རིམ་ཁྲོད་དུ། མཐོ་སྒང་འཁྱགས་སའི་གནད་དོན་སོགས་འཛམ་གླིང་རང་བཞིན་གྱི་ལག་རྩལ་དཀའ་ངལ་མི་ཉུང་བ་ཞིག་ཐག་གཅོད་བྱུང་།
 
 
　 ཆེད་ལས་མཁས་པས་གསུངས་པ་ལྟར་ན།   མཚོ་བོད་ལྕགས་ལམ་ཤར་གཏོང་བྱུང་བ་ཡིས་གོམ་གང་མདུན་སྤོས་ངང་བོད་ལྗོངས་དང་མཚོ་སྔོན་ཞིང་ཆེན་གཉིས་ཀྱི་དཔལ་འབྱོར་གོང་དུ་སྤེལ་བར་སྐུལ་འདེད་དང་། མི་མང་བོ་ཞིག་ཕྱི་རྒྱལ་ལ་བསྐྱོད་རྒྱུ་སླ་ཡང་བོད་དུ་འགྲོ་དཀའ་བའི་ལོ་རྒྱུས་མཇུག་སྒྲིལ་རྒྱུ་མ་ཟད། ལྕགས་ལམ་སྐྱེལ་འདྲེན་གྱིས་བོད་དུ་བསྐྱོད་པའི་སྐུ་མགྲོན་དང་བོད་དུ་འདྲེན་པའི་དངོས་ཟོག་གི་སྐྱེལ་འདྲེན་འགྲོ་སོང་ཆེས་ཆེར་ཇེ་ཆུང་དང་སྟབས་བདེར་འགྲོ་རྒྱུ་རེད། 
ལྷག་ཚེ་ཞུས།