༄༅།། བོད་རང་སྐྱོང་ལྗོངས་ཀྱི་བསྔོག་བྱའི་གཏེར་ལས་ཐོན་ཁུངས་ཀྱི་རིན་ཐང་ཕལ་ཆེར་སྒོར་དུང་ཕྱུར་ཆིག་ཁྲི་བརྒལ་ཡོད་པ།
ཉིན་ཤས་གོང་། གསར་འགོད་པས་ནག་ཆུ་ས་ཁུལ་སྲིད་འཛིན་ཀུང་ཧྲུའུ་དང་རང་སྐྱོང་ལྗོངས་ས་གཤིས་རྟོག་ཞིབ་ཅུས་གཉིས་ཀྱིས་བསྡུས་པའི་ལས་དོན་མཐུན་སྦྱོར་ཚོགས་འདུའི་སྟེང་ཤེས་རྟོགས་བྱུང་བའི་གནས་ཚུལ་ལྟར་ན། ཉེ་བའི་ལོ་ཤས་རིང་། རང་སྐྱོང་ལྗོངས་ཀྱིས་ལྗོངས་ཡོངས་ཀྱི་ས་གཤིས་ལས་དོན་གྱི་དངོས་ཡོད་གནས་ཚུལ་ལ་གཞིགས་ནས། རྨང་གཞིའི་རང་བཞིན་དང་སྤྱི་ཕན་རང་བཞིན་གྱི་ལས་དོན་ཧུར་ཐག་ངང་སྤེལ་བས། རྒྱལ་ཁབ་ཀྱི་འཐབ་ཇུས་ཐོན་ཁུངས་རྟེན་གཞི་དང་རང་སྐྱོང་ལྗོངས་ཀྱི་སྤྱི་ཚོགས་དང་དཔལ་འབྱོར་གོང་དུ་འཕེལ་བར་མཁོ་བའི་རྒྱུ་ཤུགས་ག་ཙམ་ཡོད་པ་རྩད་གཅོད་བྱེད་པའི་རྨང་གཞིའི་རང་བཞིན་གྱི་བྱེད་ནུས་འདོན་སྤེལ་བྱས་ཤིང་། ད་སྔའི་བར་རང་སྐྱོང་ལྗོངས་ཁོངས་སུ་གཏེར་སྣ༡༠༢ཙམ་དང་། གཏེར་ལས་ཐོན་ཁུངས་ཀྱི་ཉར་གཏེར་སྣ་ཚོགས༤༡ཙམ་རྩད་ཆོད་བྱུང་བ། གཏེར་ཁ་༡༠༠ཙམ། གཏེར་ས་༢༠༠༠ཙམ་བཅས་གསར་རྙེད་བྱུང་ཡོད་ལ། བསྔོག་བྱའི་གཏེར་ལས་ཐོན་ཁུངས་དེ་དག་གི་རིན་ཐང་ཕལ་ཆེར་སྒོར་དུང་ཕྱུར་ཆིག་ཁྲི་ལས་བརྒལ་ཡོད་པ་ཤེས་རྟོགས་བྱུང་བ་རེད།