ད་ལོའི་དུས་ཚིགས་སྔོན་མ་གསུམ་གྱི་ནང་དུ་བོད་ལྗོངས་ཀྱི་ཕྱིར་གཏོང་ནང་འདྲེན་བྱས་པའི་སྤྱིའི་རིན་ཐང་སྡོམ་འབོར་ཨ་རིའི་སྒོར་དུང་ཕྱུར་༥ཡིན་པ།
འགག་སྒོའི་སྡོམ་རྩིས་ལྟར་ན། ད་ལོའི་དུས་ཚིགས་སྔོན་མ་གསུམ་གྱི་ནང་དུ་བོད་ལྗོངས་ཀྱི་ཕྱིར་གཏོང་ནང་འདྲེན་བྱས་པའི་སྤྱིའི་རིན་ཐང་སྡོམ་འབོར་ཨ་རིའི་སྒོར་དུང་ཕྱུར༥ཡིན་པ་དང་། དེ་ནི་ན་ནིང་གི་དུས་མཚུངས་དང་བསྡུར་ན་བརྒྱ་ཆའི་༧༣．༩འཕར་བ་མ་ཟད། རྒྱལ་ཡོངས་ཀྱི་ཕྱིར་གཏོང་ནང་འདྲེན་བྱས་པའི་དུས་མཚུངས་ཀྱི་བརྒྱ་ཆའི༣༦གི་འཕར་ཚད་ལས་ཀྱང་མཐོ་བ་རེད། དེའི་ནང་དུ་ཨ་རིའི་སྒོར་དུང་ཕྱུར༤．༥ཕྱིར་གཏོང་བྱས་པ་དང་། ཨ་རིའི་སྒོར་དུང་ཕྱུར་༠．༥ནང་འདྲེན་བྱས་པས། གཏོང་མང་ཉུང་ཡོང་གི་ཉོ་ཚོང་ཧེ་བག་ཨ་རིའི་སྒོར་དུང་ཕྱུར༤ཡིན་ལ། བརྒྱ་ཆའི༦༥．༩འཕར་ཡོད་པ་རེད།       སྡོམ་རྩིས་ལྟར་ན། མཐའ་མཚམས་ཀྱི་ཉོ་ཚོང་ཆུང་ངུ་དང་སྤྱིར་བཏང་གི་ཉོ་ཚོང་གིས་གོ་གནས་གཙོ་བོ་བཟུང་ཡོད། ད་ལོའི་དུས་ཚིགས་སྔོན་མ་གསུམ་གྱི་རིང་དུ་མཐའ་མཚམས་ཀྱི་ཉོ་ཚོང་ཆུང་ངུའི་འཕར་ཚད་ཧ་ཅང་མགྱོགས་ཤིང་།   ཕྱིར་གཏོང་ནང་འདྲེན་གྱི་སྤྱིའི་རིན་ཐང་སྡོམ་འབོར་ཨ་རིའི་སྒོར་དུང་ཕྱུར༣．༡ཡིན་པ་དང་བརྒྱ་ཆའི༡༠༡．༦འཕར་བ་རེད། དེའི་ནང་དུ་ཨ་རིའི་སྒོར་ཁྲི༢༢༡．༡ནང་འདྲེན་བྱས་ཡོད་པ་དང་། ཨ་རིའི་སྒོར་ཁྲི༣༠༧༠༩．༩ཕྱིར་གཏོང་བྱས་ཡོད། 
       ཉོ་ཚོང་ཤོག་པོ་གཙོ་བོའི་ཕྱོགས་གཉིས་ཀའི་ཉོ་ཚོང་གི་ཁྲོད་དུ།   བོད་ལྗོངས་དང་གླིང་ཆེན་ཨེ་ཤ་ཡའི་ཕྱོགས་གཉིས་ཉོ་ཚོང་ལ་ཨ་རིའི་སྒོར་དུང་ཕྱུར༣．༩ཡོད་པ་དང་བརྒྱ་ཆའི༦༦．༦འཕར་ཡོད། དེའི་ནང་དུ་ནེེ་པ་ལའི་ཕྱོགས་གཉིས་ཀའི་ཉོ་ཚོང་ལ་ཨ་རིའི་སྒོར་དུང་ཕྱུར༣．༡ཡོད་པ་དང་བརྒྱ་ཆའི༩༩．༤ཇེ་མང་དུ་སོང་། ཡོ་རོབ་མནའ་འབྲེལ་གྱི་ཕྱོགས་གཉིས་ཉོ་ཚོང་ལ་ཨ་སྒོར་དུང་ཕྱུར༠．༦ཡོད་པ་དང་བརྒྱ་ཆའི༡༤༨．༩འཕར་ཡོད།   ཨ་རིའི་ཕྱོགས་གཉིས་ཀྱི་ཉོ་ཚོང་ལ་ཨ་རིའི་སྒོར་དུང་ཕྱུར༠．༡༧ཡོད་པ་དང་བརྒྱ་ཆའི༨༡འཕར་ཡོད་པ་རེད།