༄༅།།  སེང་གེ་ཁ་འབབ། （ཆུ་བོ་སི་ཏ）
དེ་ནི་ཁ་འབབ་ཆུ་བོ་བཞིའི་ཡ་གྱལ་ཞིག་ཡིན་ལ་ལེགས་སྦྱར་སྐད་དུ་ཆུ་བོ་སི་ཏ་ཞེས་བརྗོད། ཆུ་བོ་འདི་ནི་གངས་མཚོའི་བྱང་དུ་འབྲོང་པ་སེང་སྟོད་ཡུལ་གྱི་བྲག་རི་སེང་གེའི་ཁ་འདྲ་བ་ནས་ཐོན་ཏེ་འབྲོང་པ་སེང་སྨད། འབྲི་བྱི། གཞུང་པ་མ་མཚན་གྱི་ནུབ་བརྒྱུད། རྩོས་ཚོ། རྒྱ་སྨུག གླང་ཆུ། སྒར་བཀར་ཤིས་སྒང་། བདེ་མཆོག ལ་དྭགས། བལ་ཏི།   ཧོར་སོགས་བརྒྱུད་པ་ཀི་སེ་ཐན་གྱི་གྲོང་ཁྱེར་ཨི་སེ་ལ་མ་བྷཏ་ནས་འབབ་སྟེ་གླང་ཆེན་ཁ་འབབ་དང་འདྲེས་ཏེ་རྒྱ་གར་ནུབ་ཕྱོགས་ཨ་རབ་བྷི་ཨན་མཚོ་ཁུག་ཏུ་འབབ་སྟེ་མཐར་ཧིན་རྡུ་རྒྱ་མཚོ་ཆེན་པོར་འགྲོ། མདོར་ན། ནུབ་ཕྱོགས་སུ་མངའ་རིས་ཁུལ་ནས་བརྒྱུགས་པའི་ཕྱི་འབབ་ཆུ་བོ་སེང་གེ་ཁ་འབབ་ནི་རྒྱ་གར་གཙང་པོའི་སྟོད་རྒྱུད་དུ་འཁེལ་ཡོད།