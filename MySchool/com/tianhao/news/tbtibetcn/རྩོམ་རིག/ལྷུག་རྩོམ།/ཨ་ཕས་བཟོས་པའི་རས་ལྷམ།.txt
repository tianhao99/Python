ཨ་ཕས་བཟོས་པའི་རས་ལྷམ།
ཨ་ཕས་བཟོས་པའི་རས་ལྷམ།
ཀླུ་ཚང་།   འབའ་དགེ་འདུན།
ཨ་ཕས་ང་ལ་རས་ལྷམ་ཆ་གཅིག་སྟེར་ཞོར།།
གང་ཡིན་སར་སྤོ་མི་ཉན་པའི་བསླབ་བྱ་གནང་།།
སྦྲའི་ཉེ་འདབས་ཀྱི་སྤང་ཁུག་དེར།།
དབྱར་གཞུང་མང་པོ་ཞིག
ང་རྐང་རྗེན་ལ་འགྲོ་རྒྱུར་གོམས་ཡོད་པས།
རྩིད་སྐུད་ཀྱིས་བཙེམས་པའི་རས་ལྷམ་དེ་གྱོན་མ་འདོད།
དུས་ཀྱི་བགྲོད་སྟངས་ཤིག་ལས།
སྦྲའི་ཉེ་འདབས་ནས་རྒྱ་ཚེར་མང་དུ་སྐྱེས།
རྒྱ་ཚེར་སྐྱེས་བ་མང་དྲགས་པས།
ལྷམ་མ་གྱོན་པའི་རྐང་རྗེན་ཚོ།། 
 ཚེར་མའི་བར་གསེང་ནས།།
ན་ཟུག་བསྒོམ་བཞིན་ཨུ་ཚུགས་ཀྱིས་བགྲོད། 
 ད་དུང་ལྷམ་མེད་པའི་ལམ་འགྲོ་བ།།
ཚེར་སྤུངས་དག་གི་ཉེ་འཁོར་ན།།
རང་ཚུགས་མི་ཐུབ་པའི་ར་བཟི་བའི་སྨྱོན་པ་ཞིག
རྐང་རྗེས་འདི་དག་མཐོང་བས
ངས་ཨ་ཕས་བཟོས་པའི་རས་ལྷམ་དེ་གྱོན་དགོས་བྱུང་།