མ་བྲིས་སེམས་ཀྱི་ཡིག་ཆེན།
བལྟས་ན་མི་མཐོང་མ་མོ་ཀུན་གྱི་གསང་རྒྱ                  རེག་ན་སེམས་པ་མི་ཐོགས་འདུ་ཤེས་ཀུན་གྱི་ཚོར་བག
                            མ་བྲིས་སེམས་ཀྱི་ཡིག་ཆེན་གསལ་དྲང་བདེན་པའི་ཐིག་ཤད
                            སྙོམས་འཇོག་མི་ཡི་ཁ་ནས་བདེན་ལུགས་ཟུར་ལ་དཀྱོགས་སོང
                            མི་གསང་བདེན་པའི་ཡིག་ཆུང
                            ནང་གཏམ་འཕྱོལ་མས་དཀྲུགས་པའི་ཟུར་བཤད
                            ལྟར་སྣང་བདེན་རྫུན་དབྱེན་དུ་དཀའ་བའི
                            ཁ་ལག་ཤོར་བའི་ཉེས་ཚན་རྟགས་ལ
                            ལྟག་འཁྱེར་བླུན་པོའི་བརྙས་བཅོས་ཁ་རྩར་ཕོགས། 
 
                            གསང་བ་ནང་ལ་འདུག་ཀྱང   ཁ་ནས་མ་ཤོར་ཞིག
                            ཉེས་བྱས་གྱོད་ཀྱི་ཁ་མཆུ   གཞན་པའི་ཁ་ལ་མ་སྦྱོར་ཞིག
                            འགྲོ་འདུག་གོམས་པའི་གཤིས་སྤྱོད
                            ཁ་མིན་ལག་ཏུ་བསྟར་ན
                            མི་ཡི་དོན་སྒོ་གསང་བའི་ཁུག་ནས་འགྲུབ་སྙམ།                        སེམས་ཀྱི་འཆར་སྒོ་སྒྱུ་མའི་རྨི་ལམ་བཞིན
                            རྟོག་པའི་གསང་མིག་རྒྱ་གྲམ་རི་མོའི་སྒོ
                            མི་མངོན་དབྱིངས་ན་འཐིབས་པའི་དྲག་བྱེད་གཏམ
                            ཟོལ་མདོག་འཕྱོལ་བའི་ཁ་ནས་མི་གྲོལ་ན
                            ས་རིམ་གཏིང་དུ་སྦས་པའི་ནོར་བུ་སྟེ
                            ས་སྟེང་འོད་ཀྱི་དམིགས་སྒོར་དོན་རེ་ཆུང་།                       སྣོད་བཅུད་རིགས་གཏེར་གྱི་ཀློང་ནས
                           རྟོགས་པའི་ཐབས་འཕྲུལ་རང་ལུས་ལ་སྦྱོར་སྐབས
                           འུག་པའི་མཚན་མོའི་མུན་རབ་ཀློག་སྟངས
                           འཇིག་རྟེན་བསླུ་བྲིད་གཏམ་གྱི་སོ་བར་ནས
                           འཐག་པའི་མི་ཚེ་ཅོལ་ཆུང་གི་གཏའ་མར་ཟད་འདུག                   མ་བྲིས་སེམས་ཀྱི་གསང་བའི་ཡིག་ཆེན
                            བྲིས་ན་སྐྱོན་ཆེན་ཉེས་པའི་ཁ་གསབ
                            བཀླག་ན་ཞེན་ཚིག་གཏིང་ནས་བསློང་བྱེད
                            བྲིས་སྐྱོན་ཚིག་ལ་ཤོར་བའི་ཉེས་པ
                            མི་ཐེགས་ལུས་ཀྱི་ཁུར་བའི་རང་སྡུག་གཞི།                       སེམས་ཀྱི་དྲན་སོར་མི་ཐོན
                            རྡོག་ལམ་དཀྱོགས་པའི་གས་ཚིགས
                            ལོ་དང་ཟླ་བའི་ཕྲེང་ཐག་བར་ནས
                            སེམས་ལ་གང་ཤར་ལག་ནས་གང་ཐོན་ཞིག
                            ཁ་ནས་མ་བཤད་སེམས་ཀྱིས་གསང་རོགས་མཛོད།