སྐབས་འདི་ལ།
ཕ་ཡུལ་གྱི་ནམ་མཁའ་ཧ་ཅང་སྔོ་སྲིད།སྐར་མ་ཚོམ་བུའི་མིག་ཟུང་ཡང་ཀེམ་ཀེམ་དུ་འགུལ་ཡོད་སྲིད།སྟོན་རླུང་བསིལ་མོས་སོག་མར་བྱིལ་བྱེད་ཡོད་ཀྱང་སྲིད།རི་ཀླུང་ཀུན་ལ་འབྲུ་དྲུག་གི་དྲི་བསུང་འཐུལ་ཡོད་ཀྱང་སྲིད།སྐབས་འདི་ལ།  ཁང་ཁྱིམ་གྲུ་བཞི་དེའི་གློག་སྒྲོན་ད་དུང་གཟིམ་མེད་ཀྱང་སྲིད།སྷས་ར་གྲུ་བཞི་དེའི་གློག་སྒྲོན་ད་དུང་གཟིམ་མེད་ཀྱང་སྲིད།ལྷས་ར་གྲུ་བཞི་དེར་ཁ་བརྡའི་བརྩེ་བ་འཁོར་ཡོད་སྲིད། བརྩེ་བ་སྒོར་སྒོར་དེའི་དཀྱིལ་ན།ཕ་མས་ད་ལོའི་འབྲུ་དྲུག་གི་ཡོང་སྒོ་གླིང་བཞིན་ཡོད་ཀྱང་སྲིད།སྒེའུ་ཁུང་ལས་འཐོར་བའི་རླུང་བུ་འཇམ་པོ་ལས།  ད་དུང་རྒྱང་རིང་གི་རྒྱང་རིང་ཞིག་དྲན་ཡོད་ཀྱང་སྲིད།སྐབས་འདི་ལ།རྔུལ་ཁྲག་གིས་བསྐྲུན་པའི་རྒྱལ་ཁ་ཞིགཕ་ཡུལ་གྱི་རི་ལུང་ན་འཐོར་བཞིན་ཡོད་སྲིད།འབྲུ་དྲུག་གི་མགོ་ལྕོག་ལྡེམ་འདྲའི་འཛུམ་མདངས་ཤིགཡུལ་མི་ཚེའི་སེམས་ཀྱི་མཚོ་མོ་དང་།  གདོང་གི་རི་མོ་ན་ཤིག་ཤིག་ཏུ་འགུལ་བཞིན་ཡོད་སྲིད།  དཔྱིད་ཀ་དང་འདྲ་བའི་རེ་བ་གསོན་པོ་ཞིགསྟོན་གསུམ་གྱི་སྙིང་ན་ཆལ་ཆིལ་དུ་འཁྱིལ་ཡོད་ཀྱང་སྲིད།སྐབས་འདི་ལ།སུ་ཡང་ཉིན་ཞིག་གི་ངལ་དུབ་བསྐྱུར་ཏེ་གཉིད་ལ་རོལ་ཡོད་སྲིད།སུ་ཡང་སང་ཉིན་ཞེས་པའི་དོང་ཁའི་འོད་ཉག་ཅིག་ལ་སྙེག་བཞིན་ཡོད་སྲིད།སུ་ཡང་ནམ་མཁའ་ལྟ་བུའི་རྨི་ལམ་ཞིག་ལ་འཐིམ་ཡོད་སྲིད།  སྐབས་འདི་ལ།སུ་ཞིག་གིས་སྙན་ངག་འབྲི་བཞིན་ཡོད་སྲིད།  སུ་ཞིག་གིས་རང་ཉིད་ལ་ཚང་རྩིས་རྒྱག་བཞིན་ཡོད་སྲིད།སུ་ཞིག་གིས་སེམས་པ་མེ་རུ་སྒྲོན་ཏེ་མཚན་ལམ་གསལ་བར་བྱས་ཡོད་སྲིད།སུ་ཞིག་གིས་སུ་ཞིག་དྲན་བཞིན་གླེང་བཞིན་ཡོད་སྲིད།