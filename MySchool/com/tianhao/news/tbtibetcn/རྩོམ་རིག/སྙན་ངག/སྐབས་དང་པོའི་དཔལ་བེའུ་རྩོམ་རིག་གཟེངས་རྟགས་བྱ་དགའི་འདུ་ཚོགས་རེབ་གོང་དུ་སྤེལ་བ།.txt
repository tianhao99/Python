སྐབས་དང་པོའི་དཔལ་བེའུ་རྩོམ་རིག་གཟེངས་རྟགས་བྱ་དགའི་འདུ་ཚོགས་རེབ་གོང་དུ་སྤེལ་བ།
ཟླ་འདིའི་ཚེས༡༦ཉིན་སྐབས་དང་པོའི་དཔལ་བེའུ་རྩོམ་རིག་གཟེངས་རྟགས་བྱ་དགའི་འདུ་ཚོགས་དེ་རེབ་གོང་གསེར་མོ་ལྗོངས་སུ་ཚོགས།  ཚོགས་འདུ་ལ་མུན་འཇོམས་སྒྲོན་མེ་དང་། དགེ་འདུན། ལྡོང་ཡོན་ཏན་རྒྱ་མཚོ། བསམ་འགྲུབ་ཚེ་རིང་སོགས་རྩོམ་པ་པོ་དང་ཆེད་མཁས་བ་ཉི་ཤུ་ལྷག་ཞུགས་པ་ཡོད་པ་མ་ཟད།  ད་དུང་གཞུང་འབྲེལ་མ་ཡིན་པའི་རྩོམ་སྒྲིག་ཁང་སུམ་ཅུ་ལྷག་གི་མི་སྣ་ཡང་ཞུགས་ཡོད། ཚོགས་འདུའི་དང་བླངས་ལས་མི་འགར་རྩེ་འཇིགས་མེད་དང་། འཇམ་དབྱངས། རོང་བོ་བློ་གྲོས་བསྟན་པ། གླིང་སྙན་གྲགས་སོགས་གྱིས་ཐེངས་འདིའི་ཚོགས་འདུ་ལ་མདོ་འཛིན་དང་བཀོལ་སྒྲིག་མཛད།
 
         ཐེངས་འདིའི་༼དཔལ་བེའུ་གཟེངས་རྟགས༽བྱ་དགའ་དེ་རྩོམ་པ་བོ་ལྔ་དང་། རྩོམ་སྒྲིག་ཁང་གསུམ་ལ་ཕུལ།
   གཟེངས་རྟགས་ཐོབ་པའི་རྩོམ་པ་བོ་ལྔ་ནི་བློ་གླིང་དགེ་བཤེས་རྣམ་རྒྱལ་དབང་ཆེན། གངས་འཚོ། ར་སེ་དཀོན་མཆོག་རྒྱ་མཚོ། རོང་བོ་དགེ་འདུན་ལྷུན་གྲུབ། ཆོས་བཟང་འཕྲིན་ལས་རྒྱ་མཚོ་བཅས་ཡིན་ལ། རྩོམ་པ་བོ་འདི་དག་ལ་སྐབས་དང་བོའི་དཔལ་བེའུ་གཟེངས་རྟགས་བྱ་དགའི་དཔང་རྟགས་དང་དམངས་སྒོར་ཉིས་སྟོང་རེ་ཕུལ།
   གཟེངས་རྟགས་ཐོབ་པའི་རྩོམ་སྒྲིག་ཁང་གསུམ་ནི། ཀུར་གུམ་ཆུན་པོ། བླ་སྲོག དགེ་ཆོས་དྲ་བ་བཅས་ལ་བྱ་དགའི་དཔང་ཡིག་དང་དམངས་སྒོར་ལྔ་བརྒྱ་རེ་ཕུལ།