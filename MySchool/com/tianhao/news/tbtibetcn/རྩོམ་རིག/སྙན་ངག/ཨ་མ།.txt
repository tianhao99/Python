ཨ་མ།
ཨ་མ་མེ་ཏོག་གི་ལྗང་བུ་ཉིད།སྲིད་པའི་སྒལ་གཞུང་ནས་ག་ལེར་ག་ལེར་སྐམ་རྗེས།འཇིག་རྟེན་གཞན་ཞིག་གི་རྣམ་ཤེས་ལ་བཞད།སྐྲ་ཉག་གི་ཟེགས་མ་རེ་རེ། ངའི་རྨི་ལམ་གྱི་གདུང་དབྱངས་ལས་གཟེངས་འོང་།  བྱམས་ཀྱི་མ་ལོ། བརྩེ་བའི་མ་ལོ།ཚེམས་དཀར་དུང་འཕྲེང་བསྟར་བ་ཆོས་ཉིད་དོ།གསེར་གྱི་རྔུལ་ཁྲག་ལས་འཛུམ་པའི་ཉི་ཟླ།ང་ཡི་ནམ་མཁའ་འདི་རྒས་རྗེས། འོད་ཀྱི་སྒྲོན་མེ་སེར་པོ་ཞིག་མུན་པར་འཐིམ།དེ་ཁོ་ན། ངའི་ཨ་མ་རྒས་ཚུལ་གྱི་རྣམ་པ་ཡིན།རྣམ་པ་གཞན་ཞིག ། རྒས་ཚུལ་གཞན་ཞིག་གི་རྣམ་པ།གླག་རོག་གིས་ཀེང་རུས་འཆའ་ཚུལ་ཡིན། སྐབས་དེར། ང་ལ་ཨ་མའི་རུས་མིང་གསོན་པོ་ལས་མེད།ཨ་མའི་རུས་མིང་ཤོག་དཀར་གྱི་སྟེང་དུ་བྲིས།ཨ་མས་བཟོས་པའི་དཔེ་ཁུག་ཆུང་ཆུང་དེའི་ནང་དུ་སྦས། དུས་ཚོད་ཀྱི་རླབས་གཉེར་ཁྲོད་དུ།བརྩེ་འཛུམ་གྱིས་སྤྲས་པའི་ཞལ་རས་དྲན་སྲིད།ངའི་མི་ལུས་གནང་མཁན་གྱི་བདག་མོ་ཡིན།ཨ་མ་བརྗེད་མི་འོས། བརྩེ་སེམས་བརྗེད་མི་འོས། ངའི་ཆེད་དུ། རྔུལ་ཆུའི་གསེར་ཐིགས་ཤིགངའི་རུས་གསེང་དུ་བསིལ་མོར་ལྷུང་།དེ་ནི་ཨ་མའི་མི་ཚེ་དང་།ཨ་མའི་དྭངས་གཙང་གི་སེམས་པ་ཡིན།                              རྩོམ་སྒྲིག་པ། བན་དེ་འཚོ།