སྐུ་ཞབས་བྱང་སྐར་ལགས་ཀྱིས་མཚོ་སྔོན་དགེ་ཐོན་སློབ་ཆེན་དུ་གཏམ་བཤད་གནང་བ།
སྤྱི་ཟླ་བཅུ་གཅིག་པའི་ཚེས་གཉིས་ཉིན།མཚོ་སྔོན་དགེ་ཐོན་སློབ་ཆེན་གྱི་སློབ་གྲོགས་རྡོ་རྗེ་རྒྱལ་དང་།ལྷ་མོ་སྐྱབས།དཔལ་མགོན་སྐྱབས།རྡོ་རྗེ་ཡེ་ཤེས།མེ་སོན་སོགས་ཀྱིས་མཚོན་པའི་མི་བུ་དག་ལྷན་དུ་འདུས་ནས་མཚོ་སྔོན་དགེ་ཐོན་སློབ་ཆེན་གྱི་འདས་སོང་དང་ད་ལྟའི་རིག་གནས་བློ་སྦྱོང་གི་སྣང་ཚུལ་དང་།བསམ་བློའི་སྙིང་སྟོབས་ཀྱི་ཆ་ལ་ཡིད་གཏན་ནས་མི་ཚིམ་པའི་རྣམ་འགྱུར་བསྟན་ཞིང་།སློབ་གླིང་སྤྱིའི་གཙོ་རྒྱུགས་ཀྱི་ཁ་དབུགས་ལའང་ཡི་མ་རངས་པའི་ཐ་ཚིག་བསྒྲགས།འབྱུང་འགྱུར་ལྟ་བ་མཉམ་གནས་ཀྱི་ཁོར་ཡུག་ཞིག་དང་གནས་ལུགས་བདེན་དྲང་མིག་འབྲས་བཞིན་བརྩི་བའི་མི་བུ་མང་ཙམ་སློང་བའི་ཐད་ལ་བསམ་བློ་འཁོར་ཏེ།བོད་ཀྱི་ཤེས་ཡོན་ཅན་སྐུ་ཞབས་བྱང་སྐར་ལགས་གདན་འདྲེན་ཞུས་ཏེ་བློ་འབྱེད་ཀྱི་གྲོགས་དན་ཡོང་བ་ལ་༼སློབ་ཆེན་པའི་ངོས་ནས་བློ་འབྱེད་གླེང་བའི༽་གཏམ་བཤད་འགངས་ཆེན་གནང་།གཏམ་བཤད་དུ་གནའ་བོའི་མི་དང་དེང་རབས་ཀྱི་མིའི་ཁྱད་པར་གོ་བསྐོན་བློ་འགུགས་བགྱིས་ཤིང་།བློ་སྒོ་འབྱེད་པ་ལ་རང་དབང་འདྲ་མཉམ་བདེན་དྲང་གི་ཡོངས་ཁྱབ་རིན་ཐང་ངམ།ཀུན་འཚམ་རིན་ཐང་གི་རྒྱུན་ཤེས་ངོ་སྤྲད་དེ་མི་བུ་སྒེར་གྱི་ཐོབ་ཐང་རྩོད་པའི་གོམ་ཞེང་ཇེ་ཆེར་བཏང་།དེར་ཞུགས་ཀྱི་གཉོམ་ལག་རྒྱས་ཀྱིན་པའི་སློབ་གྲོགས་ཚོས་ཡིན་འཇོག་དང་དགའ་བསུ་ཆེན་པོ་ཐོབ་ཏེ།ལྟ་བ་གསར་བ་གླེང་མཁན་ལ་ཞྭ་མོ་སྣ་ཚོགས་བསྐོན་པའི་མི་ཆེན་ཚོར་གནས་འདི་ནས་བསྐྱར་དུ་འགྲམ་ལྕག་ཤིག་ཤུགས་ཀྱིས་གཞུས་སོང་།