རྗེས་དྲན་གྱི་རྡོ་རིང་།
གངས་རིས་བསྐོར་བའི་ཞིང་ཁམས་ཡུལ་ལྗོངས་འདིར། །ཆོལ་ཁ་གསུམ་གྱིས་གྲུབ་པའི་ཕ་ས་ན། །མདོ་སྨད་ཕྱོགས་མཐར་གནས་པའི་ཅོ་ནེ་བ། །མདོ་སྨད་ཕྱོགས་མཐར་གྲུབ་པའི་ཕ་ས་ན།།མདོ་སྨད་ཕྱོགས་མཐར་གནས་པའི་ཅོ་ནེ་བ།།གནའ་བོའི་རྡོ་རིང་གསེབ་ན་ཤིན་ཏུ་འགྱིང་། ། མཐའ་སྲུང་མངགས་པའི་དཔའ་བོ་ཁར་སྐྱེས་འདིའི། །སེམས་ཀྱི་གཏིང་ན་གནས་པའི་མགོ་དཀར་བ།།ས་མཐར་སྤྱུགས་པའི་གཏམ་རྒྱུད་མཐོང་ཐོས་དེ།།བོད་མི་རྣམ་པའི་སེམས་སུ་གསོན་པོར་གནས།། དེའི་ཕྱིར་ཁྱེད་ཀྱིས་ཕྱི་ཡི་དགྲ་མགོ་བཅད།།དོན་མེད་ཉམ་ཐག་འདི་ཡི་ཚེ་སྲོག་མཐུད།།རང་སྡེ་སླར་གསོ་བསྐྲུན་པའི་དཔའ་མཛངས་ཁྱེད།།འཇིག་རྟེན་འདི་ན་ཁྱེད་ལས་གཞན་གང་མཆིས།། ཐུགས་རྒྱུད་མཁའ་ལྟར་ཡངས་པའི་གཟི་བྱིན་དང་།།ངོ་མཚར་ཆེ་བའི་དབུས་ན་འགྱིང་རྔམས་ཏེ།།དགའ་ལྡན་གསེར་ཁྲི་ལ་མངའ་བའི་རིམ་བྱོན་རྗེ།།ཕ་ཡུལ་ཅོ་ནེ་ཕྱོགས་ལས་རྣམས་པར་རྒྱལ།།ལུང་རྟོག་གཉིས་ལྡན་སྐྱེད་བུ་དམ་པ་འཁྲུངས།།ཆེན་པོ་སུས་ཀྱང་འགྲན་ཟླ་མི་ནུས་པའི།།མཁས་པའི་ལག་རྗེས་འབར་བའི་འོད་སྟོང་བ།།ཅོ་ནེ་གྲགས་པ་བཤད་སྒྲུབ་ཁྱེད་ཉིད་ཡིན།། ཆོས་སྲིད་གཉིས་ལྡན་ཕྱུག་པའི་ནོ་མོ་ཧན།།རྒྱལ་བ་གོང་མའི་ཐུགས་བཀོད་རྒྱལ་ཁྲི་བསྐྱངས། །འབངས་རྣམས་བརྩེ་བས་བསྐྱངས་པའི་ལག་རྗེས་ལ།།རེ་བའི་མིག་གིས་ནམ་ཡང་ཁྱེད་ལ་ལྟ།། ཤིན་ཏུ་བདེན་པའི་གསུང་གིས་ཤེས་པའི་མཛོད།།ལག་རྩལ་ངོ་མཚར་མཁས་པའི་ཤུལ་བཞག་ཏེ།།འཇིག་རྟེན་འདི་ལས་ཡིད་དབང་འཕྲོག་ནུས་མཁན། །ཅོ་ནེ་བཀའ་འགྱུར་པར་ཁང་ཆེན་མོ་ཡིན།། ཅོ་ནེའི་ཡུལ་ནི་ངོ་མཚར་ཤེས་པའི་མཛོད། །མེས་པོ་རྣམ་པའི་ཐུགས་ཀྱི་ནོར་བུ་ཡིན། །རྩ་ཆུ་ནགས་ཚལ་འཛོམས་པའི་ས་གཞིའི་གཏེར། །མདོ་སྨད་ཅོ་ནེ་ངེས་ཤེས་བརྟན་པོར་ཤོག །