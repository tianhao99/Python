གནམ་ལོ་གསར་ཚེས་ཀྱི་ཤིས་ཚིག་དུང་དཀར་གཡས་འཁྱིལ།
གནམ་ལོ་གསར་ཚེས་ཀྱི་ཤིས་ཚིག་དུང་དཀར་གཡས་འཁྱིལ།
        ཡ།  དེ་རིང་ནི་འབྲུག་ལོ་ཁ་དྲོ་ཅན་པོ་ཕར་ལ་སྐྱེལ་ཞིང་།  རྟ་ལོ་ཁ་དྲོ་ཅན་པོ་ཚུར་ལ་བསུ་བའི་ཉིན་མོ་ཡིན་པས།  རྟགས་དང་རྟེན་འབྲེལ་བཟང་གི    ལྟས་དང་མཚན་མ་བཟང་གི    གནམ་ལ་བལྟས་ན་སྐར་མ་བཟང་གི    ས་ལ་བལྟས་ན་དུས་ཚོད་བཟང་གི  གང་ལ་བལྟས་ན་རྟེན་འབྲེལ་བཟང་གི         ཡ། ད་འབྲུག་ལོ་ཁ་དྲོ་ཅན་པོའི་ལོ་འདིར།   ངེད་ཅག་ཁྱིམ་དང་ཁྱིམ་མི་རྣམས་ལ།    ལྷ་ཡི་ཕུན་ཚོགས།    ཀླུ་ཡི་ལོངས་སྤྱོད།  གནོད་སྤྱིན་གྱི་མཐུ་སྟོབས།  ནོར་བུའི་དགོས་འདོད།  མཁས་པའི་ཤེས་རབ།  དཔོན་པོའི་དབང་ཐང་།   བཟང་བའི་ཡོན་ཏན།   ཕྱུག་པོའི་ནོར་རྫས།    ཁ་ལས་རླུང་རྟ་དར་བ་སོགས་ཀྱི་གཡང་ཁྱེར་ནས་ཕེབས་པས།   ངེད་ཅག་ཁྱིམ་དང་ཁྱིམ་མི་རྣམས་ལ།  འགལ་རྐྱེན་བར་གཅོད་ནད་མུག་འཁྲུག་རྩོད་མེད་ཀི  དགྲ་དང་བགེགས་དང་གདོན་གྱི་འཚེ་བ་མེད་ཀི   རྒས་མེད་ལང་ཚོ་ལྡན་པའི་ལུས་སྟོབས་རྒྱས་ཀི གཞིས་སུ་བཀྲ་ཤིས་ཕུན་ཚོགས་ལོངས་སྤྱོད་ལྡན་གི  བྱེས་སུ་དངུལ་དང་སྒོར་མོའི་ཕྱྭ་གཡང་རྒྱས་ཀི  སྙན་གྲགས་འབྲུག་གི་སྒྲ་ལྟར་གླིང་ལ་ཁྱབ་ཀི  མཐུན་རྐྱེན་བསམ་དོན་ཐམས་ཅད་ལྷུན་གྱིས་འགྲུབ་ཀི   འབྲུག་ལོ་འདི་ནི་བཀྲ་ཤིས་པ།  གཡང་འཁྱིལ་བ།  འདོད་དོན་ཐམས་ཅད་གེགས་མེད་དུ་འགྲུབ་པའི་ལོ་ཞིག་ཡིན་ནོ།།           ཡ།  ད་དེ་རིང་བཀྲ་ཤིས་པའི་འབྲུག་ལོ་འདི་ཕར་ལ་བསྐྱལ་དགོས་ཤིང་།  སྙན་འཇེབས་ཤོག་སྦག་གི་སྒྲ།  སྟོང་ཚར་མཆོད་མེ་ཡི་འོད།    ཟས་རིགས་སྣ་ཚོགས་ཀྱི་ཕུད།    བཏུང་བ་སྣ་ཚོགས་ཀྱི་བཅུད།    གོས་རྒྱན་ཐམས་ཅད་ཀྱི་སྙིང་བོ།  བསང་དང་ཚ་གསུར་གྱི་དྲི་ཞིམ་བཅས་བཀྲ་ཤིས་པའི་ལོ་འདི་ཕར་ལ་སྐྱེལ་བ་ཡིན་པས།   ངེད་ཅག་གཡང་གི་ཁྱིམ་ཚང་འདི། ལྷ་དང་དགྲ་ལྷ་འཁོར་ས་ཡིན།    བཙན་དང་གཏོད་ཀྱི་གནས་ས་ཡིན།    ལྷ་སྲུང་གཉན་པོས་སྐྱོང་ས་ཡིན།     དཀར་གསུམ་མངར་གསུམ་འཛོམས་ས་ཡིན།  རྒྱལ་སྲིད་སྣ་བདུན་འདོད་ཡོན་ལྔ།  བཀྲ་ཤིས་རྟགས་བརྒྱད་ལ་སོགས་པའི།   ལྷ་མིའི་དཔལ་འབྱོར་བཀང་ས་ཡིན།   ཕྱུག་བཙན་དར་ཁ་འཛུགས་ས་ཡིན།    གཡུ་དང་མུ་ཏིག་གསེར་དངུལ་ཟངས།     བྱུ་རུ་མན་ཤེལ་ལ་སོགས་པ།   ཕུགས་ཀྱི་ནོར་དུ་འདུ་སཡིན་པས།     བཀྲ་ཤིས་གཡང་རྣམས་འདི་རུ་བཞག་ནས་སོང་།    དགྲ་བགེགས་གདོན་ནད་བར་ཆད་ཁྱེར་ནས་སོང་།  གོད་ཁ་ཆོ་འཕྲུལ་ལྟས་ངན་ཁྱེར་ནས་སོང་།   ནད་ཡམས་མུ་གེ་འཁྲུག་རྩོད་ཁྱེར་ནས་སོང་།   མི་ནད་ཕྱུགས་ནད་ཐམས་ཅད་ཁྱེར་ནས་སོང་།  བཤད་ཡམས་གཏམ་ཡན་ངན་པ་ཁྱེར་ནས་སོང་།  བཙའ་དང་སེར་གསུམ་ཐོག་མདའ་ཁྱེར་ནས་སོང་།   མི་འདོད་རྐྱེན་ངན་ཐམས་ཅད་ཁྱེར་ནས་སོང་།   ད་ནི་འབྲུག་ཡི་ལོ་ཁྱོད་ཕར་ལ་བསྐྱལ་བ་ཡིན།  དལ་བུད་སོང་ཞིག་བཀྲ་ཤིས་འབྲུག་ཡི་ལོ།  བཀྲ་ཤིས་བདེ་ལེགས་ཕུན་ཚོགས་ངང་ནས་བཞུད་ཅིག་གུ།              ཡ།   ད་ཁ་དྲོ་བཀྲ་ཤིས་པའི་རྟ་ལོ་ཡི་ལོ་བཟང་འདི།   ཞོགས་པའི་སྐྱ་རེངས་དང་པོར་འགྲོགས་ནས་ཕེབས་དུས།  ངེད་ཅག་ཁྱིམ་གྱིས་བསུ་བའི་རྟེན་འབྲེལ་བསྒྲིགས།   སྟོང་ཚར་མཆོད་མེ་རྣམས་ལས་འོད་སྟོང་འཕྲོ།   དྭངས་གཙང་ཆུ་ཡི་མཆོད་ཀོང་མང་པོ་བསྒྲིགས།   བསང་གསུར་དག་གི་དུ་བས་ནམ་མཁར་བཀང་།     བསང་དྲི་ཞིམ་པོ་ཕྱོགས་བཅུའི་གནས་སུ་འཐུལ།  གདུགས་དང་རྒྱལ་མཚན་བར་སྣང་དབྱིངས་སུ་བསྒྲེངས།   ལྷ་རྫས་དཀར་པོ་ཕྱོགས་བཞིའི་གནས་སུ་གཡོ།   ཤོག་སྦག་གས་པའི་འབྲུག་གི་སྒྲ་ཆེན་ལྡིང་།  སྣ་ཚོགས་གློག་ཞུན་འཇའ་ཚོན་བཞིན་དུ་བཀྲ།  རྒན་དར་གཞོན་གསུམ་དགའ་བ་ཕེལ་བཞིན་དུ།  སྙན་འཇེབས་གླུ་དང་རོལ་མོ་ཟློས་གར་དང་།  ཇ་ཆང་ཞོ་དང་འོ་མའི་བཅུད་བཟང་དང་།   མངར་བོ་གསུམ་གྱི་ཕུང་བོ་བརྩིགས་པ་དང་།   རིན་ཆེན་གོས་རྒྱན་དུ་མས་ལུས་སྤྲས་ཏེ།   ཁྱི་ལོ་ཁྱོད་བཀྲ་ཤིས་ཁྱིམ་འདིར་བསུ།   བཀྲ་ཤིས་ཁ་དྲོ་ཁྱི་ལོ་ཁྱོད་ཀྱིས།   བཀྲ་ཤིས་འཁྱིལ་བའི་ཁྱིམ་ཚང་འདིར།   ཕྱྭ་གཡང་དཔལ་འབྱོར་སྙན་གྲགས་ཁྱེར་ནས་ཕེབས།   ཉི་མ་ཟླ་བའི་གསལ་གཡང་ཁྱེར་ནས་ཕེབས།  ལྷ་ཡི་ཕུན་ཚོགས་གཡང་ཆགས་ཁྱེར་ནས་ཕེབས།  ཀླུ་ཡི་ལོངས་སྤྱོད་གཡང་ཆགས་ཁྱེར་ནས་ཕེབས།  གནོད་སྤྱིན་མཐུ་སྟོབས་གཡང་ཆགས་ཁྱེར་ནས་ཕེབས།  རྒྱལ་པོའི་རིགས་རྒྱུད་ལྷུན་ཆགས་ཁྱེར་ནས་ཕེབས།  བློན་པོའི་བག་ཡོད་དཔལ་རྩལ་ཁྱེར་ནས་ཕེབས།  བཙུན་མོའི་སྤྱོད་ལམ་མཛེས་པ་ཁྱེར་ནས་ཕེབས།  ནོར་བུའི་དགོས་འདོད་ཀུན་སྩལ་ཁྱེར་ནས་ཕེབས།  མཁས་པའི་ཤེས་རབ་ཐབས་མཁས་ཁྱེར་ནས་ཕེབས།  དཔལ་བོའི་དཔལ་རྩལ་གཡང་རྩལ་ཁྱེར་ནས་ཕེབས།  དཔོན་པོའི་དབང་འདུལ་གཟི་བརྗིད་ཁྱེར་ནས་ཕེབས།  བཟང་བའི་ཡོན་ཏན་ཕུན་ཚོགས་ཁྱེར་ནས་ཕེབས།  མང་པོའི་དཔུང་ཚོགས་གྲངས་མེར་ཁྱེར་ནས་ཕེབས།   ཕྱུག་པོའི་ནོར་རྫས་ལོངས་སྤྱོད་ཁྱེར་ནས་ཕེབས།   མགྱོགས་པའི་ཤུགས་ལྡན་རྟ་གཡང་ཁྱེར་ནས་ཕེབས།  འོ་མའི་རྒྱུད་འཛིན་ནོར་གཡང་ཁྱེར་ནས་ཕེབས།  གཡང་དཀར་ལུགས་གི་ལུག་གཡང་ཁྱེར་ནས་ཕེབས།  འབྲུ་རིགས་སྣ་ལྔའི་འབྲུ་གཡང་ཁྱེར་ནས་ཕེབས།  རིན་ཆེན་སྣ་ལྔའི་གཏེར་གཡང་ཁྱེར་ནས་ཕེབས།  བདེ་ཞིང་མྱུར་མགྱོགས་ལམ་གཡང་ཁྱེར་ནས་ཕེབས།  སྤྲོ་ཞིང་བག་ཕེབས་གནས་གཡང་ཁྱེར་ནས་ཕེབས།  མཛེས་ཤིང་བརྗིད་ཆགས་གཟུགས་གཡང་ཁྱེར་ནས་ཕེབས།    སྙན་ཞིང་འཇེབས་པའི་སྐད་གཡང་ཁྱེར་ནས་ཕེབས།   ཞིམ་མངར་འཛོམས་པའི་ཟས་གཡང་ཁྱེར་ནས་ཕེབས།  རིན་ཆེན་གོས་དང་རྒྱན་གཡང་ཁྱེར་ནས་ཕེབས།  མདོར་ན་མི་གཡང་ཚེ་གཡང་ནོར་གཡང་དང་།  ཅི་འདོད་ཕུན་སུམ་ཚོགས་པའི་གཡང་ཁྱེར་ནས།   ཕུན་ཚོགས་བཀྲ་ཤིས་འཁྱིལ་བའི་འཁྱིལ་འདིར་ཕེབས།   བཀྲ་ཤིས་དགེ་མཚན་སྟོང་གིས་ཁྱབ་པར་ཤོག  གནོད་བྱེད་ཐམས་ཅད་འཛོམས་པའི་བཀྲ་ཤིས་ཤོག  མི་མཐུད་བར་ཆད་ཞི་བའི་བཀྲ་ཤིས་ཤོག   ཚེ་དང་ལོངས་སྤྱོད་རྒྱས་བའི་བཀྲ་ཤིས་ཤོག   ཁ་ལས་རླུང་རྟ་དར་བའི་བཀྲ་ཤིས་ཤོག  དགྲ་བགེགས་བར་ཆད་མེད་པའི་བཀྲ་ཤིས་ཤོག   ནད་ཡམས་མུ་གེ་མེད་པའི་བཀྲ་ཤིས་ཤོག  རྒས་བའི་ཚེ་ཐག་རིང་བའི་བཀྲ་ཤིས་ཤོག  ཅི་བསམ་ལྷུན་གྱིས་འགྲུབ་པའི་བཀྲ་ཤིས་ཤོག   བཀྲ་ཤིས།   བཀྲ་ཤིས།  བཀྲ་ཤིས་བདེ་ལེགས་ཤོག  ཉིན་ཡང་བཀྲ་ཤིས་མཚན་ཡང་བཀྲ་ཤིས་ཤོག  ཉིན་མཚན་ཀུན་ཏུ་བཀྲ་ཤིས་བདེ་ལེགས་ཤོག །     རྫོགས་སོ།གནམ་ལོ་གསར་ཚེས་ཀྱི་ཤིས་ཚིག་དུང་དཀར་གཡས་འཁྱིལ།
གནམ་ལོ་གསར་ཚེས་ཀྱི་ཤིས་ཚིག་དུང་དཀར་གཡས་འཁྱིལ།
        ཡ།  དེ་རིང་ནི་འབྲུག་ལོ་ཁ་དྲོ་ཅན་པོ་ཕར་ལ་སྐྱེལ་ཞིང་།  རྟ་ལོ་ཁ་དྲོ་ཅན་པོ་ཚུར་ལ་བསུ་བའི་ཉིན་མོ་ཡིན་པས།  རྟགས་དང་རྟེན་འབྲེལ་བཟང་གི    ལྟས་དང་མཚན་མ་བཟང་གི    གནམ་ལ་བལྟས་ན་སྐར་མ་བཟང་གི    ས་ལ་བལྟས་ན་དུས་ཚོད་བཟང་གི  གང་ལ་བལྟས་ན་རྟེན་འབྲེལ་བཟང་གི         ཡ། ད་འབྲུག་ལོ་ཁ་དྲོ་ཅན་པོའི་ལོ་འདིར།   ངེད་ཅག་ཁྱིམ་དང་ཁྱིམ་མི་རྣམས་ལ།    ལྷ་ཡི་ཕུན་ཚོགས།    ཀླུ་ཡི་ལོངས་སྤྱོད།  གནོད་སྤྱིན་གྱི་མཐུ་སྟོབས།  ནོར་བུའི་དགོས་འདོད།  མཁས་པའི་ཤེས་རབ།  དཔོན་པོའི་དབང་ཐང་།   བཟང་བའི་ཡོན་ཏན།   ཕྱུག་པོའི་ནོར་རྫས།    ཁ་ལས་རླུང་རྟ་དར་བ་སོགས་ཀྱི་གཡང་ཁྱེར་ནས་ཕེབས་པས།   ངེད་ཅག་ཁྱིམ་དང་ཁྱིམ་མི་རྣམས་ལ།  འགལ་རྐྱེན་བར་གཅོད་ནད་མུག་འཁྲུག་རྩོད་མེད་ཀི  དགྲ་དང་བགེགས་དང་གདོན་གྱི་འཚེ་བ་མེད་ཀི   རྒས་མེད་ལང་ཚོ་ལྡན་པའི་ལུས་སྟོབས་རྒྱས་ཀི གཞིས་སུ་བཀྲ་ཤིས་ཕུན་ཚོགས་ལོངས་སྤྱོད་ལྡན་གི  བྱེས་སུ་དངུལ་དང་སྒོར་མོའི་ཕྱྭ་གཡང་རྒྱས་ཀི  སྙན་གྲགས་འབྲུག་གི་སྒྲ་ལྟར་གླིང་ལ་ཁྱབ་ཀི  མཐུན་རྐྱེན་བསམ་དོན་ཐམས་ཅད་ལྷུན་གྱིས་འགྲུབ་ཀི   འབྲུག་ལོ་འདི་ནི་བཀྲ་ཤིས་པ།  གཡང་འཁྱིལ་བ།  འདོད་དོན་ཐམས་ཅད་གེགས་མེད་དུ་འགྲུབ་པའི་ལོ་ཞིག་ཡིན་ནོ།།           ཡ།  ད་དེ་རིང་བཀྲ་ཤིས་པའི་འབྲུག་ལོ་འདི་ཕར་ལ་བསྐྱལ་དགོས་ཤིང་།  སྙན་འཇེབས་ཤོག་སྦག་གི་སྒྲ།  སྟོང་ཚར་མཆོད་མེ་ཡི་འོད།    ཟས་རིགས་སྣ་ཚོགས་ཀྱི་ཕུད།    བཏུང་བ་སྣ་ཚོགས་ཀྱི་བཅུད།    གོས་རྒྱན་ཐམས་ཅད་ཀྱི་སྙིང་བོ།  བསང་དང་ཚ་གསུར་གྱི་དྲི་ཞིམ་བཅས་བཀྲ་ཤིས་པའི་ལོ་འདི་ཕར་ལ་སྐྱེལ་བ་ཡིན་པས།   ངེད་ཅག་གཡང་གི་ཁྱིམ་ཚང་འདི། ལྷ་དང་དགྲ་ལྷ་འཁོར་ས་ཡིན།    བཙན་དང་གཏོད་ཀྱི་གནས་ས་ཡིན།    ལྷ་སྲུང་གཉན་པོས་སྐྱོང་ས་ཡིན།     དཀར་གསུམ་མངར་གསུམ་འཛོམས་ས་ཡིན།  རྒྱལ་སྲིད་སྣ་བདུན་འདོད་ཡོན་ལྔ།  བཀྲ་ཤིས་རྟགས་བརྒྱད་ལ་སོགས་པའི།   ལྷ་མིའི་དཔལ་འབྱོར་བཀང་ས་ཡིན།   ཕྱུག་བཙན་དར་ཁ་འཛུགས་ས་ཡིན།    གཡུ་དང་མུ་ཏིག་གསེར་དངུལ་ཟངས།     བྱུ་རུ་མན་ཤེལ་ལ་སོགས་པ།   ཕུགས་ཀྱི་ནོར་དུ་འདུ་སཡིན་པས།     བཀྲ་ཤིས་གཡང་རྣམས་འདི་རུ་བཞག་ནས་སོང་།    དགྲ་བགེགས་གདོན་ནད་བར་ཆད་ཁྱེར་ནས་སོང་།  གོད་ཁ་ཆོ་འཕྲུལ་ལྟས་ངན་ཁྱེར་ནས་སོང་།   ནད་ཡམས་མུ་གེ་འཁྲུག་རྩོད་ཁྱེར་ནས་སོང་།   མི་ནད་ཕྱུགས་ནད་ཐམས་ཅད་ཁྱེར་ནས་སོང་།  བཤད་ཡམས་གཏམ་ཡན་ངན་པ་ཁྱེར་ནས་སོང་།  བཙའ་དང་སེར་གསུམ་ཐོག་མདའ་ཁྱེར་ནས་སོང་།   མི་འདོད་རྐྱེན་ངན་ཐམས་ཅད་ཁྱེར་ནས་སོང་།   ད་ནི་འབྲུག་ཡི་ལོ་ཁྱོད་ཕར་ལ་བསྐྱལ་བ་ཡིན།  དལ་བུད་སོང་ཞིག་བཀྲ་ཤིས་འབྲུག་ཡི་ལོ།  བཀྲ་ཤིས་བདེ་ལེགས་ཕུན་ཚོགས་ངང་ནས་བཞུད་ཅིག་གུ།              ཡ།   ད་ཁ་དྲོ་བཀྲ་ཤིས་པའི་རྟ་ལོ་ཡི་ལོ་བཟང་འདི།   ཞོགས་པའི་སྐྱ་རེངས་དང་པོར་འགྲོགས་ནས་ཕེབས་དུས།  ངེད་ཅག་ཁྱིམ་གྱིས་བསུ་བའི་རྟེན་འབྲེལ་བསྒྲིགས།   སྟོང་ཚར་མཆོད་མེ་རྣམས་ལས་འོད་སྟོང་འཕྲོ།   དྭངས་གཙང་ཆུ་ཡི་མཆོད་ཀོང་མང་པོ་བསྒྲིགས།   བསང་གསུར་དག་གི་དུ་བས་ནམ་མཁར་བཀང་།     བསང་དྲི་ཞིམ་པོ་ཕྱོགས་བཅུའི་གནས་སུ་འཐུལ།  གདུགས་དང་རྒྱལ་མཚན་བར་སྣང་དབྱིངས་སུ་བསྒྲེངས།   ལྷ་རྫས་དཀར་པོ་ཕྱོགས་བཞིའི་གནས་སུ་གཡོ།   ཤོག་སྦག་གས་པའི་འབྲུག་གི་སྒྲ་ཆེན་ལྡིང་།  སྣ་ཚོགས་གློག་ཞུན་འཇའ་ཚོན་བཞིན་དུ་བཀྲ།  རྒན་དར་གཞོན་གསུམ་དགའ་བ་ཕེལ་བཞིན་དུ།  སྙན་འཇེབས་གླུ་དང་རོལ་མོ་ཟློས་གར་དང་།  ཇ་ཆང་ཞོ་དང་འོ་མའི་བཅུད་བཟང་དང་།   མངར་བོ་གསུམ་གྱི་ཕུང་བོ་བརྩིགས་པ་དང་།   རིན་ཆེན་གོས་རྒྱན་དུ་མས་ལུས་སྤྲས་ཏེ།   ཁྱི་ལོ་ཁྱོད་བཀྲ་ཤིས་ཁྱིམ་འདིར་བསུ།   བཀྲ་ཤིས་ཁ་དྲོ་ཁྱི་ལོ་ཁྱོད་ཀྱིས།   བཀྲ་ཤིས་འཁྱིལ་བའི་ཁྱིམ་ཚང་འདིར།   ཕྱྭ་གཡང་དཔལ་འབྱོར་སྙན་གྲགས་ཁྱེར་ནས་ཕེབས།   ཉི་མ་ཟླ་བའི་གསལ་གཡང་ཁྱེར་ནས་ཕེབས།  ལྷ་ཡི་ཕུན་ཚོགས་གཡང་ཆགས་ཁྱེར་ནས་ཕེབས།  ཀླུ་ཡི་ལོངས་སྤྱོད་གཡང་ཆགས་ཁྱེར་ནས་ཕེབས།  གནོད་སྤྱིན་མཐུ་སྟོབས་གཡང་ཆགས་ཁྱེར་ནས་ཕེབས།  རྒྱལ་པོའི་རིགས་རྒྱུད་ལྷུན་ཆགས་ཁྱེར་ནས་ཕེབས།  བློན་པོའི་བག་ཡོད་དཔལ་རྩལ་ཁྱེར་ནས་ཕེབས།  བཙུན་མོའི་སྤྱོད་ལམ་མཛེས་པ་ཁྱེར་ནས་ཕེབས།  ནོར་བུའི་དགོས་འདོད་ཀུན་སྩལ་ཁྱེར་ནས་ཕེབས།  མཁས་པའི་ཤེས་རབ་ཐབས་མཁས་ཁྱེར་ནས་ཕེབས།  དཔལ་བོའི་དཔལ་རྩལ་གཡང་རྩལ་ཁྱེར་ནས་ཕེབས།  དཔོན་པོའི་དབང་འདུལ་གཟི་བརྗིད་ཁྱེར་ནས་ཕེབས།  བཟང་བའི་ཡོན་ཏན་ཕུན་ཚོགས་ཁྱེར་ནས་ཕེབས།  མང་པོའི་དཔུང་ཚོགས་གྲངས་མེར་ཁྱེར་ནས་ཕེབས།   ཕྱུག་པོའི་ནོར་རྫས་ལོངས་སྤྱོད་ཁྱེར་ནས་ཕེབས།   མགྱོགས་པའི་ཤུགས་ལྡན་རྟ་གཡང་ཁྱེར་ནས་ཕེབས།  འོ་མའི་རྒྱུད་འཛིན་ནོར་གཡང་ཁྱེར་ནས་ཕེབས།  གཡང་དཀར་ལུགས་གི་ལུག་གཡང་ཁྱེར་ནས་ཕེབས།  འབྲུ་རིགས་སྣ་ལྔའི་འབྲུ་གཡང་ཁྱེར་ནས་ཕེབས།  རིན་ཆེན་སྣ་ལྔའི་གཏེར་གཡང་ཁྱེར་ནས་ཕེབས།  བདེ་ཞིང་མྱུར་མགྱོགས་ལམ་གཡང་ཁྱེར་ནས་ཕེབས།  སྤྲོ་ཞིང་བག་ཕེབས་གནས་གཡང་ཁྱེར་ནས་ཕེབས།  མཛེས་ཤིང་བརྗིད་ཆགས་གཟུགས་གཡང་ཁྱེར་ནས་ཕེབས།    སྙན་ཞིང་འཇེབས་པའི་སྐད་གཡང་ཁྱེར་ནས་ཕེབས།   ཞིམ་མངར་འཛོམས་པའི་ཟས་གཡང་ཁྱེར་ནས་ཕེབས།  རིན་ཆེན་གོས་དང་རྒྱན་གཡང་ཁྱེར་ནས་ཕེབས།  མདོར་ན་མི་གཡང་ཚེ་གཡང་ནོར་གཡང་དང་།  ཅི་འདོད་ཕུན་སུམ་ཚོགས་པའི་གཡང་ཁྱེར་ནས།   ཕུན་ཚོགས་བཀྲ་ཤིས་འཁྱིལ་བའི་འཁྱིལ་འདིར་ཕེབས།   བཀྲ་ཤིས་དགེ་མཚན་སྟོང་གིས་ཁྱབ་པར་ཤོག  གནོད་བྱེད་ཐམས་ཅད་འཛོམས་པའི་བཀྲ་ཤིས་ཤོག  མི་མཐུད་བར་ཆད་ཞི་བའི་བཀྲ་ཤིས་ཤོག   ཚེ་དང་ལོངས་སྤྱོད་རྒྱས་བའི་བཀྲ་ཤིས་ཤོག   ཁ་ལས་རླུང་རྟ་དར་བའི་བཀྲ་ཤིས་ཤོག  དགྲ་བགེགས་བར་ཆད་མེད་པའི་བཀྲ་ཤིས་ཤོག   ནད་ཡམས་མུ་གེ་མེད་པའི་བཀྲ་ཤིས་ཤོག  རྒས་བའི་ཚེ་ཐག་རིང་བའི་བཀྲ་ཤིས་ཤོག  ཅི་བསམ་ལྷུན་གྱིས་འགྲུབ་པའི་བཀྲ་ཤིས་ཤོག   བཀྲ་ཤིས།   བཀྲ་ཤིས།  བཀྲ་ཤིས་བདེ་ལེགས་ཤོག  ཉིན་ཡང་བཀྲ་ཤིས་མཚན་ཡང་བཀྲ་ཤིས་ཤོག  ཉིན་མཚན་ཀུན་ཏུ་བཀྲ་ཤིས་བདེ་ལེགས་ཤོག །     རྫོགས་སོ།