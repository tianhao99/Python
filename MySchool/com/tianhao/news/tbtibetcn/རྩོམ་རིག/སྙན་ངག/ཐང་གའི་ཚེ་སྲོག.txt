ཐང་གའི་ཚེ་སྲོག
སུ་ཞིག་གིས་གནམ་སྔོན་པོར་སྐྱ་ཐིག་ཕབ།སུ་ཞིག་གིས་ས་དོག་མོར་འཇའ་ཚོན་བྲིས།ལོ་ཟླའི་འགྱུར་ཁུགས་ནི་མཐའ་ཡས་བའི་སྤྲིན་ཆརགྱིས་བརླན་རུང་།ཁྱོད་ནི།  རིགས་རྒྱུད་ཅིག་གི་སྒྱུལ་གྱི་ཡང་སྙིང་སྟེ།བྱམས་བརྩེ་ཡི་སྙིང་པོ་མ་དོར་བའི།ནང་སེམས་ཀྱི་རི་མོ་ལ་མཛེས་སྡུག་གི་ཁ་དོག་བསྩལ།ཁྱེད་ཀྱི་དད་འདུན་གྱིས་དྲུབ་པའི་ལྷ་རིས་རེ་རེ་ན།ཆུ་དང་ཆར་པར་མ་འཇིག་པའི་གནའ་བོའི་རྟོགསབརྗོད་རིང་མོ་ཞིག་ཏུ་གྱུར།                      སུ་ཞིག་གིས་རི་མཐོན་པོར་ཚེན་རྩི་བྱུགས།སུ་ཞིག་གིས་ཆུ་གཙང་པོར་འཛུམ་རིས་བྲིས།རྨི་ལམ་གྱི་ཁ་དོག་ནི་བྱང་ཐང་གི་རླུང་བུ་ཡིས་དེདརུང་།   ཁྱེད་ནི་མི་རིགས་ཤིག་གི་རྣམ་ཤེས་གསོན་པོ་སྟེ།ཕ་མེས་ཀྱི་ཤ་དྲོད་མ་ཡལ་བའི།ངོ་མཚར་གྱི་གཏམ་རྒྱུད་ལ་མཛེས་སྡུག་གི་ལང་ཚོབསྐྲུན།ཁྱེད་ཀྱི་ཚེ་སྲོག་གྱིས་བསྐྲུན་པའི་བཀྲགས་མདངས་རེརེ་ནི།གེགས་དང་བར་ཆད་མ་ཐེབས་པའི་མ་འོངས་ལྷ་སྒྲུངརིང་མོ་ཞིག་ཏུ་གྱུར།