ཡིད་ལྷུང་ལྷ་མཚོ་ཚགས་པར་དྲ་བ་ཚོད་གཏོང་བྱས་འདུག
དྲ་གནས། http://www.lhatso.com/    རྒྱ་ཆེའི་སྨྱུག་ཐོགས་པ་རྣམ་པར་ཞུ་བ།
        ངེད་དྲ་བ་ནི་ཆོལ་གསུམ་བོད་ཀྱི་རྩོམ་དགའ་སློབ་ཆེན་པ་ཚོར་དམིགས་ཏེ་གསར་དུ་བཟོས་པའི་རྩོམ་རིག་རྐྱང་བའི་དྲ་ཚིགས་ཤིག་ཡིན་ལ།མིག་སྔར་ས་མིག་དགུ་ཙམ་དུ་ཕྱེ་ཡོད་དེ།
        ཆ་འཕྲིན་ཉིང་བཏུས་ས་མིག་དུ། རྒྱལ་ཁབ་ཕྱི་ནང་གི་འབྲེལ་ཡོད་རྩོམ་རིག་སྐོར་གྱི་གསར་འགྱུར་དང་དེབ་གསར།རྩོམ་རིག་གཞུང་ལུགས་སྐོར་གྱི་གསུང་རྩོམ་སོགས་ངོ་སྤྲོད་གནང་རྒྱུ་དང་།རྩོམ་གསར་ས་མིག་དུ།ཉིན་རེར་ངེད་དྲ་བའི་ཡིག་སྒམ་དུ་འབྱོར་བའི་རྩོམ་ལུས་སྣ་མང་གི་བརྩམས་ཆོས་དག་དུས་ལྟར་སྤེལ་བ།ལེགས་རྩོམ་ས་མིག་དུ།རྩོམ་ཡིག་ལེགས་ཤོས་ཁྱད་དུ་བགར་བ་དེ་དང་།ཚུར་ལེན་ས་མིག་འདིར་བསྒྱུར་རྩོམ་སྣ་ཚོགས་འགོད་པ།ཆེད་སྒྲིག་ས་མིག་འདིར་རྩོམ་རིག་སྐོར་གྱི་བགྲོ་གླེང་དང་སློབ་མའི་ལེགས་རྩོམ་ཆེད་སྒྲིགདེ་མིན་རིན་ཐང་ཅན་དང་དཔེར་མཚོན་ཅན་གྱི་གནས་ཚུལ་འགོད་པ།དཔྱད་བརྗོད་ས་མིག་འདིར་རྩོམ་རིག་དཔྱད་བརྗོད་དང་རྩོམ་རིག་ལྟ་ཚུལ་འགོད་པ་དང་།ཟིན་ཐོ་ས་མིག་འདིར་དཔེ་ཀློག་ཟིན་ཐོ་དང་།བཅར་འདྲི།ཡུལ་བསྐོར་ཟིན་ཐོ་སོགས་འགོད་པ།སློབ་རྭའི་རྩོམ་མཁན་ས་མིག་འདིར་ཁྱད་འཕགས་སློབ་རྭའི་རྩོམ་པ་པོའི་པར་དང་ཚབ་མཚོན་རྩོམ་ཡིགརང་ཉིད་མཚམས་སྦྱོར་བཀོད་དེ་ངོ་སྤྲོད་པ།ཚགས་པར་ས་མིག་འདིར་ལོ་རེའི་སློབ་གླིང་སོ་སོའི་ཚགས་པར་ངོ་སྤྲོད་དང་དེའི་ངོས་ཀྱི་རྩོམ་ཡིག་འགོད་པ་དེའོ།།
     ཡིན་ཡང་། རྐྱེན་དུ་མའི་དབང་གིས་རྩོམ་ཡིག་རེའི་གཤམ་དུ་གནས་སྐབས་དཔྱད་མཆན་སྤེལ་ས་མེད་པར་བཟོས་ཡོད་ཀྱང་།མི་འགྱངས་པར་དྲ་ཚིགས་ཀུན་དང་མཐུན་པར་བྱེད་ངེས་ལ། ཕྱིའི་དྲ་ཚིགས་ཀྱི་སྒྲོམ་གཞི་དང་བརྗོད་བྱ་སོགས་གང་ཅིའི་ཐད་ནས་ཀྱང་སྔར་ལས་ལེགས་པའི་ལམ་དུ་འགྲོ་བའི་སྟ་གོན་བྱས་ཡོད།
        དེ་རིང་ནས་བཟུང་སྟེ་ཟླ་གཉིས་ཀྱི་རིང་ངེད་དྲ་བ་དངོས་སུ་ཚོད་གཏོང་བྱེད་རྒྱུ་ཡིན་པས།དེའི་རིང་དྲ་ཚིགས་ལ་བལྟ་མི་བདེ་བ་སོགས་ཀྱི་གནད་དོན་དང་གཞན་པའི་བསམ་འཆར་རམ།རེ་འདུན་ཡོད་ན་གཤམ་གྱི་ཡིག་སྒམ་དེའམ་ཡང་ན་དྲ་ཚིགས་སུ་སྐད་བསྐྱུར་བས་ཆོག་གོ།༼སྐད་འཇོག་ས་ཉིན་གཉིས་ཀྱི་རྗེས་བཞག་ཡོང་།༽
         མཐར། རྒྱ་ཆེའི་བོད་ཀྱི་རྩོམ་དགའ་སློབ་ཆེན་པ་ཚོས་རྩོམ་ལུས་སྣ་ཚོགས་ཀྱི་དགོས་འདོད་སྩོལ་བར་ཤོག
                                 རྩོམ་སྐུར་ཡུལ། lhatso2009@gmail.com