ཁྲེང་ཏུའུ་སློབ་འབྲིང49པའི་སློབ་མ་ལོ་ན16ཅན་ཞིག་ཉེ་ལམ་ཐང་ལ་ལྷུང་ནས་ཚེ་ལས་འདས་པར་རྟོག་ཞིབ་བྱས་པའི་གནས་ཚུལ་ཁྱབ་བསྒྲགས་བྱས་པ།
ཁྲེང་ཏུའུ་སློབ་འབྲིང49པའི་སློབ་མ་ལོ་ན16ཅན་ཞིག་ཉེ་ལམ་ཐང་ལ་ལྷུང་ནས་ཚེ་ལས་འདས་པར་དྲ་ཐོག་ནས་ཚ་ཚ་འུར་འུར་ངང་གླེང་མོལ་བྱས་པ་རེད། ཚེས11ཉིན་གྱི་དགོང་མོར། གསར་འགོད་པས་མཚན་གང་པོར་སློབ་གྲྭ་དང་སློབ་གསོ་ཅུས། ཉེན་རྟོག་སྡེ་ཁག ཁྱིམ་མི་སོགས་འབྲེལ་ཡོད་གནད་འགག་གི་མི་སྣ་དག་ལ་བཅར་འདྲི་བྱས་ཤིང་། དོན་རྐྱེན་དེའི་བྱུང་རྐྱེན་དང་བརྒྱུད་རིམ་ཁ་གསལ་པོར་བཟོ་བར་འབད་པ་རེད། ཟླ5པའི་ཚེས13ཉིན། གསར་འགོད་པས་ཉེན་རྟོག་ཕྱོགས་ཀྱིས་མཁོ་སྤྲོད་བྱས་པའི་སློབ་གྲྭའི་ལྟ་འཛིན་བརྙན་མིག་ལས་བླངས་པའི་གནས་ཚུལ་དང་དེ་མིན་བརྡ་ཁྱབ་ཀྱི་ཆ་འཕྲིན་བཅས་གཞིར་བཟུང་སྟེ། བརྙན་གྱི་ལམ་ནས་ལིན་ཆེ་གེ་མོ་སློབ་ཁང་ནས་སྒོར་ཕྱིན་པ་དང་། དེ་ནས་ཐང་ལ་ལྷུང་བའི་བརྒྱུད་རིམ་ཁ་གསལ་པོར་བཟོས་པ་རེད།
རྩོམ་སྒྲིག་པ། སངས་སྐྱབས།