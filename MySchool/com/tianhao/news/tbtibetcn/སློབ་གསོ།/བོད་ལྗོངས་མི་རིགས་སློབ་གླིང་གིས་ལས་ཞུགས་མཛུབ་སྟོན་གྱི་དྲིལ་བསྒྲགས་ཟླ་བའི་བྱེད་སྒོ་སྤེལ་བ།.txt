བོད་ལྗོངས་མི་རིགས་སློབ་གླིང་གིས་ལས་ཞུགས་མཛུབ་སྟོན་གྱི་དྲིལ་བསྒྲགས་ཟླ་བའི་བྱེད་སྒོ་སྤེལ་བ།
ཉེ་ཆར་ལྗོངས་ཡོངས་ཀྱི་སློབ་ཆེན་སློབ་མའི་སློབ་གྲྭའི་རིག་གནས་སྒྱུ་རྩལ་དུས་ཆེན་སྐབས་གསུམ་པའི་བྱེད་སྒོའི་གྲས་སུ་གཏོགས་པའི་བོད་ལྗོངས་མི་རིགས་སློབ་གླིང་གི་ལས་ཞུགས་མཛུབ་སྟོན（ལས་གཏོད་སློབ་གསོགྱི་དྲིལ་བསྒྲགས་ཟླ་བའི་བྱེད་སྒོ་ཐེངས་བཞི་པ་ཐུགས་གྲ་ལེགས་འགྲིག་ངང་མཇུག་འགྲིལ་ཞིང་། དེང་དུས་ཀྱི་ན་གཞོན་སློབ་མའི་བསམ་བློའི་ཁྱད་ཆོས་དང་མཐུན་ལ་དོན་དངོས་དང་འཚམ་པའི་སློབ་གྲྭའི་རིག་གནས་བྱེད་སྒོ་རབ་དང་རིམ་པ་སྤེལ་བར་སློབ་མ་རྣམས་ཀྱི་བསྔགས་བརྗོད་དང་གདེང་འཇོག་བཟང་པོ་ཐོབ་ཡོད་པ་རེད།
          སློབ་གྲྭའི་ལས་ཞུགས་གདན་ཞུའི་ལད་མོའི་འགྲན་བསྡུར་ལ་སློབ་མ་ཚོས་དགའ་ཤོས་བྱེད་ཀྱི་ཡོད། འགྲན་བསྡུར་ནང་ལས་ཡུལ་རྡར་པ་ཡིན་པའི་སློབ་མ་ཞུས་ཧྭ་ཡིས་ང་ཚོའི་སློབ་མ་མང་པོས་དུས་རྒྱུན་བརྙན་འཕྲིན་ལེ་ཚན《ལས་གནས་འཚོལ་བ》ཞེས་པ་དེ་ལྟ་རྒྱུར་དགའ་པོ་བྱེད་པས་ལས་འཚོལ་གྱི་མྱོང་བ་ཐོག་མ་དང་། པར་གཞི་བཟོས་པའི་ལོ་རྒྱུས་མདོར་བསྡུས། ལས་རིགས་རྩལ་ནུས་བཅས་ལྷུ་ཚིགས་གསུམ་ནང་རྟག་ཏུ་དཔྱད་འདེམས་དགེ་རྒན་གྱིས་བཏོན་པའི་དྲི་བ་ཁག་པོར་ལན་འདེབས་དགོས་ཀྱི་ཡོད་པས་ང་ཚོའི་ངོས་ནས་བརྗོད་ན་དེ་ནི་སློབ་ཆེན་གྱི་ཡིག་ཚད་དང་ཨ་ན་མ་ན་ཡིན་ཞེས་ཚོར་བ་ཟབ་མོས་བརྗོད།
         གཞན་ཡང་དྲིལ་བསྒྲགས་ཟླ་བའི་རིང་ད་དུང་སློབ་གླིང་དེས་ལས་བཏོད་ཉམས་མྱོང་སྤེལ་རེས་འདུ་ཚོགས་དང་དགེ་འོས་སློབ་མའི་རྩལ་ནུས་འགྲན་བསྡུར་ཆེ་མོ། ལས་གཏོད་ཤེས་བྱའི་འཆད་འཁྲིད་སོགས་བྱེད་སྒོ་ཁག་བཅུ་ལྷག་ཙམ་སྤེལ་ཡོད། གྲ་སྒྲིག་ཨང་གསར་གྱིས་ལས་ཞུགས་བྱེད་ཅེས་པའི་སློབ་ཆེན་སློབ་མའི་རྩོད་གླེང་འགྲན་བསྡུར་ནི་དྲིལ་བསྒྲགས་ཟླ་བའི་བྱེད་སྒོ་གཙོ་བོ་གཞན་ཞིག་ཀྱང་ཡིན། འགྲན་བསྡུར་ནང་སློབ་མ་ཚོས་སློབ་གྲྭ་ཆེ་མོ་འགྲིམ་རིང་ལས་རིགས་རྩལ་ནུས་དང་རྒྱུགས་སྤྲོད་རྩལ་ནུས་གང་ཞིག་གལ་ཆེ་བ་ཡོད་མེད་ཐད་རྩོད་གླེང་དྲག་པོ་བྱས་ཤིང་། དེའི་རིང་ཕྱོགས་གཉིས་པོའི་རྩོད་གླེང་པས་ལུང་འདྲེན་ཁུངས་སྐྱེལ་བྱེད་པ་སོགས་ལ་བརྟེན་ནས་ཕ་རོལ་པོ་དང་རྩོད་ཅིང་ཁོང་ཚོའི་རིག་པ་སྐྱེན་པ་མ་ཟད། གཏན་ཚིགས་ཚགས་ཚུད་པས་དེ་གའི་ལྟད་མོ་བ་དང་དཔྱད་འདེམས་པའི་ཡིད་ཀྱི་དབང་པོ་ཅིག་ཅར་དུ་འཕྲོག་པ་རེད།