ཀྲུང་དབྱང་ནོར་སྲིད་ཀྱིས་ལོ་བཞིའི་ནང་སློབ་གྲྭ་དང་ཉལ་ཁང་བསྒྱུར་བཀོད་བྱེད་རྒྱུའི་ཐད་མ་དངུལ་སྒོར་དུང་ཕྱུར་༤༠༠ལ་ཉེ་བ་བཏང་ཟིན་པ།
ཤིན་ཧྭ་གསར་འགྱུར་ཁང་ནས་གནས་ཚུལ་སྤེལ་གསལ། ལོ་དགུའི་འོས་འགན་སློབ་གསོ་དོ་སྙོམས་ངང་གོང་འཕེལ་གཏོང་རྒྱུ་དང་། ཏན་ཏིག་ངང་གྲོང་ཁྱེར་དང་གྲོང་གསེབ་ཀྱི་སློབ་གསོའི་ཆ་རྐྱེན་གྱི་ཧེ་བག་ཆུང་དུ་གཏོང་རྒྱུ། གཞི་རྩའི་སྤྱི་པའི་ཞབས་ཞུ་དོ་སྙོམས་ཅན་ལ་སྐུལ་འདེད་ཧུར་ཐག་གཏོང་རྒྱུ་བཅས་ཀྱི་ཆེད། སློབ་གསོ་པུའུ་དང་། ནོར་སྲིད་པུས་སྤྱི་ལོ་༢༠༡༠ལོ་ནས་འགོ་ཚུགས་ཏེ་དབུས་ནུབ་རྒྱུད་ས་ཁུལ་དང་། ཤར་རྒྱུད་ཀྱི་ལེའོ་ཉིང་། ཧྲན་ཏུང་། ཧྥུའུ་ཅན་སོགས་ཞིང་ཆེན་གསུམ་དུ་གྲོང་གསེབ་ཀྱི་འོས་འགན་སློབ་གསོའི་རྨང་གཞི་ཞན་པའི་སློབ་གྲྭའི་བསྒྱུར་བཀོད་འཆར་འགོད་ལག་བསྟར་བྱེད་འགོ་ཚུགས་ཡོད། སྤྱི་ལོ་༢༠༡༣ལོའི་ལོ་མཇུག་བར་སླེབས་དུས། ཀྲུང་དབྱང་ནོར་སྲིད་ཀྱིས་སློབ་གྲྭ་དང་ཉལ་ཁང་གི་བསྒྱུར་བཀོད་མ་དངུལ་སྒོར་དུང་ཕྱུར་༣༩༩བཏང་ཟིན་པ་རེད།