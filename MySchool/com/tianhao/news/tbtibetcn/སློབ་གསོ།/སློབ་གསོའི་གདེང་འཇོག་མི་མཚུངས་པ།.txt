སློབ་གསོའི་གདེང་འཇོག་མི་མཚུངས་པ།
སྤུས་ཚད་སློབ་གསོས་སློབ་མའི་ཁྱོན་ཡོངས་ལ་གདེང་འཇོག་བྱེད་རྒྱུ་དེ་ཡིན།  དེའི་གདེང་འཇོག་ལ་ཤེས་རིགས་གི་དངོས་འཇོག་དང་། ཀུན་སྤྱོད་ཀྱི་གདེང་འཇོག ལུས་ཕུང་གི་གདེང་འཇོག   སེམས་ཁམས་ཀྱི་གདེང་འཇོག ནུས་པ་དང་ཆུ་ཚད་ཀྱི་གདེང་འཇོག་སོགས་ཡོད་ལ། དེ་མིན་ཡིན་ཐོག་གི་དཔྱད་ཞིབ་ཡོད་པ་མ་ཟད།   ད་དུང་ངག་ཐོག་གི་ཚོད་རྒྱུགས་དང་ཚོད་ལེན་ཚོད་ལྟ།   མཐའ་འབྲས་ལ་བལྟ་བ་དང་སློབ་སྦྱོང་གི་གོ་རིམ་ལ་དཔྱད་པ་གཏོང་བ་བཅས་ཀྱང་ཡོད་པ་རེད།   རྒྱུགས་གཉེར་སློབ་གསོ་ཡིས་གཙོ་སྐར་གྲངས་སམ་རྒྱུགས་འབྲས་ཁོ་ན་ལ་གདེང་འཇོག་བྱས་ཏེ་སློབ་མའི་ཕྱོགས་ཡོངས་ཀྱི་སྤུས་ཚད་དམ་ཆུ་ཚད་ཚ་དཔྱད་ཞིབ་མི་བྱེད་པས། དེའི་འབྲས་བུ་ནི་ཕྱོགས་རེ་ཙམ་ཡིན། དེའི་ཕྱིར་སྤུས་ཚད་སློབ་གསོས་ཀུན་སྤྱོད།  ཤེས་རིག  ལུས་ཕུང་། མཛེས་དཔྱོད། ནུས་པ་དང་ནུས་རྩལ། ངལ་རྩོལ་སོགས་སློབ་མའི་ཁྱོན་ཡོངས་ལ་ཁ་ཕྱོགས་ཏེ། སོ་སོ་གོང་འཕེལ་དར་རྒྱས་སུ་གཏོང་བ་ལ་སུས་ཀྱང་ཚབ་བྱེད་མི་ཐུབ་པའི་ནུས་པ་འདོན་བཞིན་ཡོད།   དེའི་ཕྱིར་སྤུས་ཚད་སློབ་གསོ་ནི་དུས་རབས་ཀྱི་དགོས་མཁོ་དང་སློབ་གསོ་གོང་འཕེལ་གྱི་དགོས་མཁོ་འཚམ་པའི་ལག་ལེན་ཉག་གཅིག་ཡིན་པས།   སྤྱི་ཚོགས་ཡོངས་ལ་སྐུལ་སློང་བྱས་ཏེ་སྤུས་ཚད་སློབ་གསོར་ཤུགས་རྒྱག་རྒྱུ་ནི་གལ་འགངས་ཤིན་ཏུ་ཆེའོ།།