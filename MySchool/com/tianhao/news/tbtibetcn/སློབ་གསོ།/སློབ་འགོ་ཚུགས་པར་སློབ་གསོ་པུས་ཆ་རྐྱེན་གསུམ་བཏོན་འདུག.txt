སློབ་འགོ་ཚུགས་པར་སློབ་གསོ་པུས་ཆ་རྐྱེན་གསུམ་བཏོན་འདུག
རིམ་པ་ཁག་དང་རིགས་ཁག་གི་སློབ་གྲྭ་བདེ་འཇགས་དང་གོ་རིམ་ལྡན་པའི་ངང་སློབ་འགོ་ཚུགས་པར་སློབ་གསོ་པུས་བྱེད་ཐབས་གང་ཞིག་བཏོན་ཡོད་ཅེ་ན། སློབ་གསོ་པུས་ཏོག་གསར་གློ་ཚད་ཀྱི་རིམས་ནད་ལ་ཁ་གཏད་གཅོག་པའི་ལས་དོན་འགོ་ཁྲིད་ཚོགས་ཆུང་གཞུང་ལས་ཁང་གི་ཀྲུའུ་རེན་ཝང་ཏེང་ཧྥུང་གིས་གསར་འགོད་པའི་བཅར་འདྲི་དང་ལེན་བྱེད་སྐབས། སློབ་འགོ་ཚུགས་པའི་དུས་ཚོད་ལ་ཚན་རིག་དང་མཐུན་པའི་ཞིབ་འཇུག་དང་བརྡར་ཤ་གཅོད་དགོས་ལ། གཤམ་གྱི་ཆ་རྐྱེན་འདི་གསུམ་ཡང་འཛོམ་དགོས་ཞེས་བརྗོད་འདུག 
          ཝང་ཏེང་ཧྥུང་གིས་ཏོག་གསར་གློ་ཚད་ཀྱི་རིམས་ནད་ལ་ཁ་གཏད་གཅོག་པའི་ཀྲུང་དབྱང་འགོ་ཁྲིད་ཚོགས་ཆུང་གི་བརྡ་ཐོར་བལྟས་ན། ད་དུང་མུ་མཐུད་སློབ་འགོ་ཚུགས་རྒྱུ་ནར་འགྱངས་བྱེད་པ་དེ་ནི་རྩ་དོན་ཆེན་པོ་ཞིག་རེད། ཉེ་དུས། སློབ་གསོ་པུས་སློབ་འགོ་ཚུགས་པའི་ཐད་རྩ་དོན་རང་བཞིན་གྱི་བླང་བྱ་ཞིག་བཏོན་ཡོད་དེ། གཤམ་གྱི་ཆ་རྐྱེན་འདི་གསུམ་འཛོམས་རྗེས་སློབ་འགོ་ཚུགས་་པར་གཞི་ནས་བསམ་བློ་བཏང་ཆོག
          གཅིག་ནི་ཏོག་གསར་གློ་ཚད་རིམས་ནད་གཞི་རྩའི་ཆ་ནས་ཚོད་འཛིན་ཐུབ་པ་དང་། དེའི་ཐད་རྒྱལ་ཁབ་ཀྱིས་གཏན་འཁེལ་བྱ་དགོས་ཤིང་། ཞིབ་ཕྲ་རྫོང་རིམ་པའི་རིམས་ནད་སྔོན་འགོག་ཚོད་འཛིན་གྱི་གནས་ཚུལ་ལ་དམིགས་དགོས།
          གཉིས་ནི་སློབ་འགོ་ཚུགས་པར་ཁྱིམ་བདག་ཚང་མའམ། ཡང་ན་མང་ཆེ་བས་བདེ་འཇགས་ཡིན་པའི་ངོས་འཛིན་བྱ་དགོས་པ། 
          གསུམ་ནི་སློབ་འགོ་ཚུགས་རྗེས། དགོས་ངེས་ཀྱི་འགོག་སྲུང་དངོས་རྫས་དང་ཆ་རྐྱེན་ཚང་མ་དམིགས་སར་འབྱོར་བ་བྱ་དགོས།