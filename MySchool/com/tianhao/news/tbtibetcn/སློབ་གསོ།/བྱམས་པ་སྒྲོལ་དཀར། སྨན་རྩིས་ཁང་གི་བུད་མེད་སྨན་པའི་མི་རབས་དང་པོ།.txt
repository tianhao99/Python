བྱམས་པ་སྒྲོལ་དཀར། སྨན་རྩིས་ཁང་གི་བུད་མེད་སྨན་པའི་མི་རབས་དང་པོ།
བྱམས་པ་སྒྲོལ་དཀར་གྱི་ཉེ་ཆར་འདྲ་པར།   བྱམས་པ་སྒྲོལ་དཀར་ལགས་ཀྱི་ནད་པར་བལྟ་བ།བོད་ཡུལ་དུ་སྨན་པ་ལ་ལྷ་རྗེ་རུ་འབོད་ཅིང་། མི་ཚང་མའི་བརྩི་མཐོང་བྱེད་པའི་ཆེད་ལས་ཞིག་རེད། འོན་ཏེ་སྲོལ་རྒྱུན་རྙིང་བའི་ལྟ་བ་ལྟར་ན་བུད་མེད་སྨན་པ་བྱས་ན་མི་འཚམས་ཞིང་། དེ་རྐྱེན་པས་ལྷ་ས་སྨན་རྩིས་ཁང་གི་ལོ་རྒྱུས་སུ་དེ་སྔ་མིག་འབྱེད་མཁས་དབང་མཁའ་འགྲོ་དབྱངས་དགའ་ལས་གཞན་སློབ་དཔོན་མཁྱེན་རབ་ནོར་བུས་བུད་མེད་སློབ་ཕྲུག་བསྡུས་ཡོད་པ་མ་རེད། ༡༩༡༦ལོར་རྒྱལ་དབང་བཅུ་གསུམ་པ་ཆེན་པོས་བཀས་བསྐུལ་ཏེ་སྨན་རྩིས་ཁང་གསར་དུ་བཙུགས། སྐབས་དེར་སློབ་དཔོན་མཁྱེན་རབ་ནོར་བུ་ནི་ཁོང་གི་བླ་སྨན་དང་སྨན་རྩིས་ཁང་གི་ཡོན་ཀྲང་ལ་བརྐོས། འདི་ནི་བོད་ལྗོངས་ཀྱི་སྨན་བཅོས་རིག་གཞུང་ཟུང་འབྲེལ་གྱི་མ་ལག་ཚང་ཞིང་། བོད་ཀྱི་གསོ་བ་རིག་པའི་རྒྱུད་འཛིན་འཕེལ་རྒྱས་ནུས་པ་བླ་ལྷག་ཐོན་པ་རེད། ༡༩༦༣ལོར། སྨན་རྩིས་ཁང་གི་ཆེས་ཐོག་མར་སློབ་ཕྲུག་བུད་མེད་༡༥བསྡུས་ཤིང་། བྱམས་པ་སྒྲོལ་དཀར་ནི་དེའི་གྲལ་གྱི་སློབ་ཕྲུག་ཅིག་རེད།༡༩༦༣ལོར། སྨན་རྩིས་ཁང་གིས་ཐེངས་དང་པོར་སྤྱི་ཚོགས་སྟེང་ནས་སློབ་ཕྲུག་བསྡུས་ཤིང་།ཐེངས་དང་པོར་བསྡུས་པའི་བུད་མེད་སློབ་མ་རེད། སྔོན་མར་སྨན་རྩིས་ཁང་གི་སློབ་མ་དག་ནི་ཕྱོགས་འོངས་ཀྱི་དགོན་པའི་གྲྭ་པ་དག་ཡིན་ཞིང་། བུད་མེད་ཀྱི་སྨན་པ་ཡོད་པ་མ་རེད། ལོ་དེར་སྨན་རྩིས་ཁང་དུ་སློབ་ཕྲུག་༤༥བསྡུས་ཤིང་། ཐེངས་འདིར་ཕྱོགས་རིགས་ཀྱི་ལམ་བུ་བརྒྱུད་ནས་བསྡུས་ཤིང་། ང་རང་ནི་འཐབ་ཕྱོགས་གཅིག་གྱུར་གྱི་ལམ་བུ་བརྒྱུད་དེ། སྐབས་དེར་ང་རང་གི་གཅེན་མོ་ཞིག་ཡོད་པ་སྤྱི་ཁྱབ་བཟོ་ཚོང་དུ་ལས་ཀ་སྒྲུབ་བཞིན་ལ།ཁོ་མོས་འཐབ་ཕྱོགས་གཅིག་གྱུར་པུའུ་ཡི་གྲོགས་པོ་བརྒྱུད་གཏམ་བཟང་འདི་ཐོས་ཤིང་།ང་རང་ཉིད་རྒྱུགས་ཚད་འདིར་ཞུགས་པར་བསྐུལ་འདེད་བྱས། ངའི་ཨ་ཕ་ལགས་ཀྱིས་ང་ལ་བོད་སྨན་སྦྱངས་བར་རམ་འདེགས་དཔེ་མེད་ཞུས་པ་དང་། ཁོང་གིས། བོད་སྨན་སྦྱངས་ཆོག་ལ་འདི་ནི་གོ་སྐབས་ཡག་ཤོས་ཞིག་རེད། སྔོན་མར་བུད་མེད་ལ་གོ་གནས་མེད་ཅིང་སྨན་རྩིས་ཁང་དུ་དེ་ལས་ཀྱང་འགྲོ་ཐུབ་པ་མ་རེད། ཁོང་གིས། གལ་སྲིད་ཁྱེད་རང་སྨན་པ་བྱེད་ཐུབ་ཅིང་ནན་ཏན་གྱིས་ནད་པར་གཟིགས་ཤིང་། བྱམས་བརྩེ་ཆེན་པོས་ནད་པ་མང་པོར་སྨན་བཅོས་བྱས་ན་རང་ཉིད་ཀྱི་ཚེ་མཇུག་དུའང་སེམས་བདེ་ལུས་སྐྱིད་ཀྱི་འཚོ་ཞིང་།དེ་ལས་དགེ་མཚན་ཆེན་པོ་ཞིག་ཡོད་པ་མ་རེད། ཅེས་བཀའ་སློབ་བསྩལ་བྱུང་།རང་ཉིད་ནི་ལྷ་ས་སློབ་འབྲིང་ནས་སློབ་བྱོལ་གྱིས་སྨན་རྩིས་ཁང་ལ་རྒྱུགས་ཚད་བླངས་པ་ཡིན། སློབ་མ་བསྡུ་བར་གཙོ་བོ་བོད་ཡིག་གི་རྒྱུགས་ཚད་དང་། རྒྱུ་མཚན་ནི་བོད་སྨན་སྦྱངས་བར་བོད་ཡིག་གི་རྨང་གཞི་གལ་ཆེན་དུ་ཆགས། རང་ཉིད་ཀྱི་བོད་ཡིག་ཆུ་ཚད་ཀྱང་མི་དམན་པར་འབྲིང་ཙམ་རེད། བོད་ཡིག་རྒྱུགས་ཚད་ལས་གཞན་ཁ་རྒྱུགས་ཞིག་ཕུལ་དགོས་ལ་དེ་ནི་ཅུང་ཟད་ལས་སླ་མོ་ཞིག་རེད། གཙོ་བོ་ནི་ལུས་ཕུང་གི་བདེ་ཐང་དང་། དབང་པོ་རྣོ་མིན་ལྟ་བུ་རེད། རང་ཉིད་བདེ་ལེགས་སུ་སྨན་རྩིས་ཁང་གི་ཐེངས་དང་པོའི་སློབ་མའི་གྲལ་དུ་ཚུད་ཅིང་། བུད་མེད་སློབ་མ་མི་རབས་ཐོག་མ་དེ་རེད།སྨན་རྩིས་ཁང་དུ་སྨན་རྩིས་ཟུང་འབྲེལ་བྱས་ཏེ་སྦྱངས་དགོས་ཤིང་། དེ་གཉིས་འབྲེལ་མེད་དུ་སྦྱངས་བརྩོན་བྱེད་དགོས་ཤིང་། སྔོ་སྨན་འཐུ་སྒྲུབ་དང་གཏར་བསྲེག་སྐབས་སུ་བླ་གནས་བརྩི་བ་སོགས་སྨན་རྩིས་གཉིས་ནམ་ཡང་འབྲལ་ཐབས་མེད་པ་ཞིག་རེད།ང་ཚོ་སློབ་གྲྭར་ཚུད་སྐབས་སྐར་རྩིས་རིག་པ་སྦྱངས་པ་མི་དགོས་ཤིང་། སྦྱངས་གཞི་ནི་རྒྱ་ཡིག་དང་། བོད་ཡིག བོད་སྨན་བཅས་གསུམ་རེད།