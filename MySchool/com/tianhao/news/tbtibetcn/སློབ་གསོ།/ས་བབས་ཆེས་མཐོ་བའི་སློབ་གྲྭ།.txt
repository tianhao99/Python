ས་བབས་ཆེས་མཐོ་བའི་སློབ་གྲྭ།
ལྷོ་ཁ་ས་ཁུལ་ཕུ་མ་བྱང་ཐང་སློབ་ཆུང་གི་མདུན་སྒོའི་ཐག་མི་རིང་བའི་ས་ན་རྡོ་རིང་ཆུང་ངུ་ཞིག་ཡོད་པ་དང་། དེའི་སྟེང་དུ་ཕུ་མ་བྱང་ཐང་ནི་མཚོ་ངོས་ལས་མཐོ་ཚད་ལ་སྨི ༥༣༧༣ ཡོད་ཅེས་བྲིས་འདུག  སློབ་མ་འགའ་དེའི་འགྲམ་དུ་རྩེད་སྐབས་མི་ཞིག་གིས་ཁྱེད་ཚོས་འདིའི་སྟེང་དུ་བྲིས་པའི་ཡི་གེ་དེ་དག་ཀློག་ཐུབ་བམ་ཞེས་བྲིས། ལོ་རིམ་བཞི་བའི་བུ་མོ་ཞིག་གིས་སྐད་མཐོན་པོས་བཀླགས་བྱུང་། ཡིན་ཡང་ཡི་གེ་འགའ་བཀླགས་རྗེས་མོའི་ཀློག་འཚམས་ཆད་སོང་།  གསར་དུ་ལས་ཀྱིན་པའི་སློབ་གྲྭའི་མདུན་སྒོའི་སྟེང་དུ་ས་མཐོ་ཡང་སེམས་མི་ཕམ་ཞེས་བྲིས་ཡོད།  སློབ་གྲྭ་འདི་རུ་སློབ་མ་བརྒྱ་དང་དགེ་རྒན་བཅུ་ཡོད་པ་དང་།  ཕུ་མ་བྱང་ཐང་ཡུལ་ཚོའི་སྡེ་བ་དྲུག་པོ་ཁ་ཐོར་དུ་གནས་པས་སློབ་མ་ཕལ་ཆེ་བ་སློབ་གྲྭ་ན་གཞི་སྡོད་བྱས་ཡོད།  གནམ་གཤིས་ལེགས་པའི་སྐབས་སུ་དགེ་སློབ་རྣམས་ཀྱིས་རྐང་གྲུག་སོགས་རྩེ་པ་དང་།  གནས་འདི་ནས་ཉིན་མོའང་ནམ་མཁའ་ནས་ཟླ་བ་གསལ་བོར་མཐོང་ཐུབ་པ་དང་རྐང་གྲུག་དང་ཟླ་བ་གཉིས་ཆེ་ཆུང་མེད་པར་ང་ཚོའི་མིག་ལམ་དུ་མངོན་བྱུང་། སློབ་གྲྭའི་ལུས་རྩལ་ར་བའི་འགྲམ་དུ་དགེ་རྒན་ཚོས་སྔོ་ཚལ་འདེབས་སའི་ལྡུམ་ར་ཞིག་བཟོས་ཡོད།  སློབ་ཁང་ནི་ཁང་ཤར་ཅིག་དང་། ཉེ་བའི་ལོ་འགའི་རིང་ལ་མདུན་དུ་ཤེལ་གྱི་ཁྱམས་ར་ལས་པ་རེད།  སློབ་ཁྲིད་འཚོགས་པའི་བརྡ་བརྒྱབ་པ་ན་སློབ་མ་མ་རབས་ཚོ་དྲ་མའི་ནང་ནས་སློབ་ཁང་དུ་འཛུལ་གྱིན་འདུག  ས་འདིར་གྲང་ངར་ཤིན་ཏུ་ཆེ། སློབ་ཁང་ལ་དྲ་མ་ཕྱི་ནང་གཉིས་སྤྲས་ཡོད་ཀྱང་། ཟླ ༩ པའི་དུས་ནས་སློབ་བུ་ལ་ལས་སྣབས་རིང་བོ་དྲུད་ནས་སློབ་ཁྲིད་ལ་ཉན་གྱིན་འདུག ཁོ་ཚོས་སྣབས་དྲུད་ཡོད་པ་རང་རང་གིས་གང་ནས་ཚོར། སློབ་གྲྭ་འདི་ནས་མཐར་ཕྱིན་པའི་སློབ་མ་དག་རྫོང་གི་སློབ་གྲྭར་སོང་ནས་མུ་མཐུད་དུ་སློབ་སྦྱོང་བྱེད་པ་ཡིན།  ཡིན་ཡང་། རྨང་གཞི་མི་བཟང་བ་དང་ཆ་རྐྱེན་ཞན་པས་མུ་མཐུད་དུ་སློབ་གྲྭར་འགྲིམས་ཐུབ་མཁན་ཤིན་ཏུ་ཉུང་།