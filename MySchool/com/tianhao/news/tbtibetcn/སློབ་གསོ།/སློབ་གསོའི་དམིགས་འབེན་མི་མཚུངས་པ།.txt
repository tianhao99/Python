སློབ་གསོའི་དམིགས་འབེན་མི་མཚུངས་པ།
སྤུས་ཚད་སློབ་གསོ་ནི་སློབ་མ་རྣམས་དེང་རབས་སྤྱི་ཚོགས་ཀྱི་མི་ཞིག་ཏུ་བསྐྱེད་བསྲིང་བྱེད་རྒྱུ་དེ་ཡིན། དེ་ནི་སྤུས་ཚད་སློབ་གསོའི་དམིགས་ཡུལ་གཙོ་བོ་ཡིན། དེ་ཡིས་སློབ་མ་གཙོ་བོར་བཟུང་ནས་དེང་རབས་ཀྱི་མི་ཞིག་ཏུ་བསྐྱེད་བསྲིང་བྱེད་པ་ཡིན། སློབ་མ་ཡ་རབས་ཀྱི་ཚུལ་ལས་མ་འདས་པ། འཚོ་བ་རོལ་ཤེས་བ། སློབ་སྦྱོང་དང་ངལ་རྩོལ་བྱེད་ཤེས་པ། དེང་རབས་ཀྱི་དགོས་མཁོ་དང་འཚམ་པའི་ནུས་པ་དང་འཚོ་གནས་ཀྱི་ནུས་པ་ལྡན་པ་ཞིག་ཏུ་བསྐྱེད་བསྲིང་བྱེད་དགོས། སློབ་གསོ་མྱོང་མཁན་ཚང་མར་སྤུས་ཚད་སློབ་གསོ་བྱང་ཆུབ་ཏུ་བཅུག་ནས་མི་རྣམས་ཀྱི་སྤུས་ཚད་མཐོར་འདེགས་གཏོང་དགོས། རྒྱུགས་གཉེར་སློབ་གསོ་ནི་མི་ཉུང་ཤས་ཤིག་ལ་དམིགས་ནས་རྒྱུགས་འབྲས་གཙོ་བོར་འཛིན་པ།  མི་ཉུང་ཤས་ཤིག་ལ་ཞབས་འདེགས་ཞུ་བ། མི་ཉུང་ཤོས་ཤིག་བསྐྱེད་བསྲིང་བྱེད་རྒྱུ་དེ་ཡིན། ད་ལྟ་མི་ཚང་མས་ལྟོ་གོས་གཉིས་འཛོམས་ཀྱི་ཆུ་ཚད་ལ་སླེབས་པར་ཚང་མས་འབད་པ་བྱེད་བཞིན་ཡོད།  དེ་ནི་དོན་དངོས་ཐོག་མི་རྣམས་ཀྱི་སྤུས་ཚད་ཇེ་མཐོར་བཏང་ན་རང་ཉིད་ཀྱི་ནུས་པ་དང་འཇོན་ཐང་ལ་བརྟེན་ནས་ལྟོ་གོས་ཉིས་འཛོམས་ཀྱི་སྤྱི་ཚོགས་འཛུགས་སྐྲུན་བྱེད་རྒྱུ་དེ་རེད།