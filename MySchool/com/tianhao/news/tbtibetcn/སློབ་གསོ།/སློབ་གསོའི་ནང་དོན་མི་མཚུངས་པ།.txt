སློབ་གསོའི་ནང་དོན་མི་མཚུངས་པ།
སྤུས་ཚད་སློབ་གསོའི་གཞི་རྩའི་ནང་དོན་ནི་ཀུན་སྤྱོད་དང་། ཤེས་རིག ལུས་ཕུང་། མཛེས་དཔྱོད། ངལ་རྩོལ་སོགས་ཕྱོགས་ཡོངས་ནས་ཡར་རྒྱས་ཡོང་བ་ནན་འཛིན་བྱེད་པ་དེ་ཡིན།དེ་ནི་སྤུས་ཚད་སློབ་གསོའི་གནད་འགག་ཡིན་ལ། སྤྱི་ཚོགས་ཀྱི་དགོས་མཁོ་དང་སློབ་སྦྱོང་གི་དགོས་མཁོ། རྨང་གཞིའི་རང་བཞིན་དང་། ངེས་ལེན་གྱི་རང་བཞིན། མི་རྣམས་ཡར་རྒྱས་ཡོང་བ་བཅས་གཙོར་བཟུང་ནས་སློབ་ཁྲིད་ཀྱི་ནང་དོན་གདམ་གསེས་བྱེད་དགོས། རྒྱུགས་གཉེར་སློབ་གསོ་ནི་ཤེས་རིག་ལྟེ་སྙིང་དུ་འཛིན་པ་དང་། རྙོག་འཛིང་རྒྱུགས་སྤྲོད་ཀྱི་བྱེད་ཐབས་སྤྱད་ནས་སློབ་ལོ་འཕར་བ་དམིགས་ཡུལ་དུ་བཟུང་བས། རྒྱུགས་སྤྲོད་པའི་སྐབས་སུ་གོ་དོན་དང་གཞུང་ལུགས་གཙོར་འཛིན་པ་ལས་ལག་ལེན་ལ་དོ་སྣང་མི་བྱེད་པ་དང་། ཚན་རིག་གི་སྡོམ་ཚིག་གཙོ་བོར་འཛིན་པ་ལས་ཚན་རིག་གི་གོ་རིམ་ལ་དོ་སྣང་མི་བྱེད་པ། རྨང་གཉིས་སློབ་གསོ་དང་འདྲ་བ་ཞིག་འགྲེལ་བའི་ཤེས་བྱ་དང་ནུས་རྩལ་གཙོར་འཛིན་པ་ལས་སྤྱི་ཚོགས་འཚོ་བའི་ལག་ལེན་ནང་དངོས་སུ་བཀོལ་སྤྱོད་བྱེད་པར་དོ་སྣང་བྱེད་ཀྱིན་མེད་པ་བཅས་ཀྱི་གནད་དོན་རྟག་ཏུ་གནས་ཤིང་། དོན་དངོས་སུ་མི་རྣམས་ཀྱི་ཤེས་རིག་དང་ཀུན་སྤྱོད་གཉིས་དུས་མཉམ་དུ་མཐོར་འདེགས་གཏོང་རྒྱུ་ནི་ཧ་ཅང་གལ་ཆེ་བའི་སློབ་གསོའི་བྱ་བ་ཞིག་ཡིན།