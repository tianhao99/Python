སློབ་གསོ་པུའུ་ཡིས་ད་ལོར་གཞུང་སྒྲུབ་ར་བ་དང་ཕན་ཁེ་རང་བཞིན་གྱི་དམངས་སྒྲུབ་ར་བའི་ཁེབས་ཚད་རྒྱ་བསྐྱེད་རྒྱུ་ཡིན་ཞེས་བསྟན་པ།
ཉེ་ལམ་སློབ་གསོ་པུའུ་ཡིས་བསྟན་དོན།༢༠༡༤ལོར་རང་རྒྱལ་གྱིས་དུས་སྐབས་གཉིས་པའི་སློབ་སྔོན་སློབ་གསོའི་ལོ་གསུམ་གྱི་འགུལ་སྐྱོད་འཆར་གཞི་ལག་བསྟར་བྱས་ཏེ། སློབ་སྔོན་སློབ་གསོའི་རྒྱལ་ཁབ་ཀྱི་ལས་གཞི་ཆེན་པོ་མུ་མཐུད་དུ་ལག་བསྟར་བྱས་ནས་གཞུང་སྒྲུབ་ར་བ་དང་ཕན་ཁེ་རང་བཞིན་གྱི་དམངས་སྒྲུབ་ར་བའི་ཁེབས་ཚད་རྒྱ་བསྐྱེད་རྒྱུ་ཡིན་ཟེར། ༢༠༡༤ལོའི་བྱ་བ་གཙོ་བོ་ནི་སློབ་སྔོན་སློབ་གསོའི་མ་རྩའི་འགན་འཁུར་དང་འཁོར་སྐྱོད་འགན་སྲུང་ནང་རྐྱེན་འཛུགས་པ་དང་འཐུས་ཚང་དུ་གཏོང་བ་དང་། བྱིས་པའི་ཁང་གི་བྱ་བའི་སྒྲིག་སྲོལ་དང་བྱིས་པའི་ཁང་གི་སློབ་གསོའི་ཡོ་བྱད་སྒྲིག་ཆས་ཚད་གཞི་གཏན་འཁེལ་བྱས་ཏེ་བྱིས་པའི་ཁང་བསྒྲུབ་པའི་བྱ་སྤྱོད་ཚད་ལྡན་དུ་གཏོང་བ་དང་། རིགས་སོ་སོའི་བྱིས་པའི་ཁང་གི་ལྟ་རྟོག་དོ་དམ་ལ་ཤུགས་བསྣན་ནས་བྱིས་པའི་ཁང་དེ་སློབ་ཆུང་ཅན་དུ་འགྱུར་འགྲོ་བ་གཏན་འགོ་དང་ཡོ་བསྲང་བྱེད་རྒྱུ་དེ་རེད།