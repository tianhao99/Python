མེ་ཏོག་རྫོང་གི་ཆ་ཚང་སློབ་ཆུང་།
ཆ་ཚང་སློབ་ཆུང་གི་སློབ་ཁང་།
ལུས་རྩལ་སློབ་ཐུན་ནི་སློབ་མ་རྣམས་ཆེས་དགའ་བའི་སློབ་ཐུན་ཞིག་ཡིན། 
ཞག་སྡོད་སློབ་མས་ཉལ་ཁང་ནང་དུ་ལས་བྱ་འབྲི་བ། 
 
        མོན་པ་རིགས་ཀྱི་བཀྲ་ཤིས་སྒྲོལ་མ་དང་ལྷོ་པ་རིགས་ཀྱི་སངས་རྒྱས་ལྷ་མོ་གཉིས་སློབ་ཆུང་འདིའི་ཕུལ་བྱུང་སློབ་མ་ཡིན་ཞིང་། ད་ལོའི་དྲུག་གཅིག་བྱིས་པའི་དུས་ཆེན་སྐབས་སུ་པེ་ཅིང་དང་ཀྲུང་ནན་ཧའེ་རུ་ཕྱིན་ནས་ཙུང་ལི་ཝུན་ཅ་པའོ་དང་མཉམ་དུ་དྲུག་གཅིག་བྱིས་པའི་དུས་ཆེན་བཏང་བ་རེད། མེ་ཏོག་རྫོང་ཆ་ཚང་སློབ་ཆུང་ནི་རང་བྱུང་བཀོད་པ་ཧ་ཅང་ལེགས་པའི་ཡར་ལུང་གཙང་པོའི་ལྷོ་འགྲམ་དུ་ཆགས་ཤིང་། ༡༩༧༢ལོར་ཚུགས་པ་དང་། ཚུགས་མ་ཐག་མེ་ཏོག་ཤང་སློབ་ཆུང་དུ་འབོད་ཅིང་། ༡༩༩༧ལོར་མེ་ཏོག་རྫོང་ཆ་ཚང་སློབ་ཆུང་དུ་རྒྱ་བསྐྱེད་པ་རེད།
སློབ་གྲྭའི་རྒྱ་ཁྱོན་ལ་མུའུ་༣༩ཡོད་ཅིང་། ལོ་རིམ་དང་པོ་ནས་དྲུག་པའི་བར་གྱི་འཛིན་གྲྭ་ཡོངས་ལ་སློབ་མ་༣༣༢ཡོད་པ་དང་། དེའི་ཁྲོད་དུ་ན་ཆུང་གདོང་ལེན་རུ་ཁག་༢༡༨ཡོད། སློབ་མ་ཡོངས་ཀྱིས་འགན་ལེན་གསུམ་གྱི་གཟིགས་སྐྱོང་སྲིད་ཇུས་ལོངས་སུ་སྤྱོད་བཞིན་ཡོད་ལ། ཡང་སློབ་མ་༡༩༡ཙམ་ལ་སློབ་ཞུགས་རོགས་དངུལ་སྤྲོད་ཀྱི་ཡོད། སློབ་གྲྭར་ད་ཡོད་དགེ་བཟོ་བ་མི་༢༦དང་། ཆེད་ལས་དགེ་རྒན་༢༣ཡོད། སློབ་གྲྭའི་དགེ་སློབ་ཡོངས་ཀྱིས་མཉམ་དུ་འབད་པ་གནང་འོག  སློབ་གྲྭར་འགྲོ་མཚམས་འཇོག་པའི་སློབ་མ་མེད་ཅིང་། སློབ་ཐོན་ཚད་བརྒྱ་ཆའི་བརྒྱ་ཟིན་ཡོད་པ་རེད། ༡༩༩༧ལོ་ནས་༢༠༠༨ལོའི་བར་སློབ་མ་༥༣གྱིས་ནང་ལོགས་ཀྱི་བོད་ལྗོངས་སློབ་འབྲིང་ལ་རྒྱུགས་འཕྲོད་ཡོད།