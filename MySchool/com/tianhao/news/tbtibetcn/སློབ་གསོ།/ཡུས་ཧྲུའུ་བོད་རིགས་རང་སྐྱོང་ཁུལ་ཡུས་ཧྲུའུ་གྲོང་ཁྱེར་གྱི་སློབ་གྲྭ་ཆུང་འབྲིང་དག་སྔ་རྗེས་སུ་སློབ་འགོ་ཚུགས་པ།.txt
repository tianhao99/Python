ཡུས་ཧྲུའུ་བོད་རིགས་རང་སྐྱོང་ཁུལ་ཡུས་ཧྲུའུ་གྲོང་ཁྱེར་གྱི་སློབ་གྲྭ་ཆུང་འབྲིང་དག་སྔ་རྗེས་སུ་སློབ་འགོ་ཚུགས་པ།
ཟླ༣པའི་ཚེས༡༠ཉིན། ཡུས་ཧྲུའུ་གྲོང་ཁྱེར་ཆ་ཚང་སློབ་ཆུང་དང་པོའི་ལོ་རིམ་ལྔ་བའི་འཛིན་གྲྭ་གཉིས་པའི་རྒྱའི་སྐད་ཡིག་དགེ་རྒན་མཁའ་འགྲོ་ཡིས་སློབ་མར་མཛུབ་ཁྲིད་བྱེད་བཞིན་པ།
                                                  
          ཀྲུང་གོ་བོད་ཀྱི་དྲ་བའི་འཕྲིན། ཉེ་ལམ། མཚོ་སྔོན་ཞིང་ཆེན་ཡུས་ཧྲུའུ་བོད་རིགས་རང་སྐྱོང་ཁུལ་ཡུས་ཧྲུའུ་གྲོང་ཁྱེར་གྱི་སློབ་གྲྭ་ཆུང་འབྲིང་དག་སྔ་རྗེས་སུ་སློབ་འགོ་ཚུགས་ཤིང་། འདི་ནི་ཡུས་ཧྲུའུ་ས་འགུལ་གནོད་ཕྱིའི་བསྐྱར་འཛུགས་མཇུག་སྒྲིལ་རྗེས་ཀྱི་སློབ་སྐབས་ཐོག་དང་པོ་ཡིན། གསར་འགོད་པ་ཡུས་ཧྲུའུ་གྲོང་ཁྱེར་ཆ་ཚང་སློབ་ཆུང་དང་པོར་ཕྱིན་པ་ན། སློབ་ཁང་གསར་བའི་ནང་སློབ་མ་རྣམས་ཀྱིས་སྐད་གསང་མཐོན་པོས་སློབ་ཚན་ཀློག་བཞིན་ཡོད་ལ། སློབ་སྐབས་གསར་བའི་ནང་དཔྱིད་ཀྱི་དཔལ་ཡོན་བཞད་པ་ལྟ་བུའི་རྣམ་པས་ཁེངས་ཡོད། །