བོད་ཀྱི་ཕོ་གཞོན་ཞིག་གི་འགྲུལ་ཁང་ཆུང་ཆུང་ནང་གི་འཇིག་རྟེན་ཆེན་མོ།
ལོ་ན༢༤ལ་སོན་པའི་བོད་རིགས་ཕོ་གཞོན་བློ་བཟང་ལགས་ཚད་ལྡན་གྱི་ཕྱི་རྒྱལ་སྐད་ཡིག་སློབ་ཁྲིད་ལ་ཞུགས་མྱོང་མེད་ཀྱང་བྱང་ཆུབ་པའི་ངང་དབྱིན་ཇི་དང་ཨ་མེ་རི་ཁའི་མི་དང་དངུལ་རྩའི་ཉམས་ཉེན་དང་ལི་པི་ཡའི་དམག་འཁྲུག་སྐོར་གླེང་བ་དང་། སི་ཕེན་གྱི་མི་སྣ་དང་གླིང་ཆེན་ཡོ་རོབ་རྟགས་མའི་རྐང་རྩེད་སྤོ་ལོའི་གཟེངས་རྟགས། ལ་ཏིང་ཡི་གེའི་རིམ་འགྱུར་སོགས་གླེང་གི་ཡོད་ལ།    རྣམ་པ་དེ་ནི་ཉིན་ལྟར་ལྷ་སར་ཡོད་པའི་སྒྲོལ་མ་ལྷ་ཁང(HouseofShambhala)ཞེས་པའི་འགྲུལ་ཁང་ནང་ཐོན་བཞིན་ཡོད།
   གོ་ཐོས་ལ་སྔོན་ཆད་བླ་མ་ཞིག་གི་ཁྱིམ་གཞིས་སུ་གྲགས་པའི་སྒྲོལ་མ་ལྷ་ཁང་ནི་བར་སྐོར་ཁྲོམ་གྱི་ཉེ་འགྲམ་སྐྱིད་རས་སྲང་ལམ་གཉིས་པར་གནས་ཡོད་པ་དང་གྱང་ཧྲིལ་པོར་རྩི་སེར་པོ་བྱུགས་པས་ས་ཆ་དེ་གའི་མིས་ཁང་པ་སེར་པོ་ཞེས་འབོད་ཀྱི་འདུག  ཁང་པའི་ནང་ངོས་བོད་ལུགས་དང་རྒྱ་གར་གྱི་རྣམ་པ་གཉིས་ཟུང་དུ་འབྲེལ་བས་འཆར་ཡན་གྱི་ཉམས་སྣང་གིས་ཁེངས།  འགྲུལ་ཁང་ཁང་མིག་དྲུག་ལས་མེད་རུང་༢༠༠༦ལོར་ལས་གཉེར་འགོ་བཙུགས་པ་ནས་བཟུང་སྒྲོལ་མ་ལྷ་ཁང་གི་འཛམ་གླིང་ས་ཕྱོགས་ཁག་ནས་ཡོང་བའི་འགྲུལ་པ་ཁྲི་སྟོང་མང་པོའི་ཡིད་ཀྱི་བརྟན་པ་དབང་མེད་དུ་བཀུག་ཡོད།
 བློ་བཟང་གྱི་ཕ་ནི་ཤིང་བཟོ་བ་ཞིག་ཡིན་པ་དང་རྟག་ཏུ་སེམས་ལ་ཕྲུ་གུས་ཕའི་ལག་ཤེས་རྒྱུན་འཛིན་བྱེད་རྒྱུའི་འདུན་པ་ཡོད་རུང་བློ་བཟང་ཁེར་རྐྱང་གི་སྤྱི་ཚོགས་འཚོ་བར་ཁ་ཕྱོགས།  ལོ་དེར་ལོ༡༨ལ་སོན་མ་ཐག་པའི་བློ་བཟང་ལས་གཉེར་འགོ་བཙུགས་མ་ཐག་པའི་སྒྲོལ་མ་ལྷ་ཁང་དུ་བསྐྱོད། ཡིན་ནའང། ཕྱི་རྒྱལ་གྱི་སྐུ་མགྲོན་ལ་ཞབས་ཕྱི་ཞུ་བ་དང་བྱང་ཆུབ་པའི་ངང་དེང་རབས་ཀྱི་སྒྲིག་བཀོད་བཀོལ་སྤྱོད་བྱེད་དགོས་པའི་མགྲོན་ཁང་དེའི་བླང་བྱ་ཡིས་རེ་བས་ཁེངས་པའི་བློ་བཟང་བློ་འཚབ་སྐྱེ་དགོས་བྱུང་། བློ་བཟང་གིས་འགྲུལ་ཁང་གི་འགོ་འཛིན་བྱེད་པར་ལོ་དྲུག་ཙམ་བེད་སྤྱད་ནས་རྒྱ་ཡིག་དང་དབྱིན་ཡིག རྩིས་འཁོར་བཅས་རང་སྦྱོང་བྱེད་དགོས་བྱུང་། 
ABCནས་འགོ་བཙུགས་ཏེ་སྦྱངས་པ་ནས་བློ་བཟང་ལ་རང་གི་དབྱིན་ཡིག་སྦྱོང་བའི་ཐབས་ཤེས་ཡོད།  ཁོང་གིས་ང་ལ་དབྱིན་ཡིག་སྦྱོང་བའི་རྨང་གཞི་གང་ཡང་མེད་ལ་ཚང་མ་རང་གི་དགའ་སྣང་ལ་བརྟེན་པ་ཡིན།   དབྱིན་ཡིག་འགུལ་རིས་ཁྲོད་ཀྱི་ཐ་སྙད་སྟབས་བདེ་ལ་གོ་ཆོད་པ་སྟེ། དཔེར་ན་ང་རང་དགའ་པོ་ཡོད་པའི་ཁོ་ཐེ·ཁོ་པུན(KurtCobain)དང་པའོ་པོ·མ་ལི(BobMarley)སོགས་གཞས་པའི་གླུ་གཞས་ཀྱིས་ང་དབྱིན་ཡིག་གི་འཇིག་རྟེན་ནང་ཁྲིད་ཐུབ་ཀྱི་ཡོད།  ཐ་སྙད་མི་ཤེས་པར་འཕྲད་སྐབས་དྲ་ཐོག་གི་སྐུད་ཐོག་ཚིག་མཛོད་ནས་འཚོལ་གྱི་ཡོད་ལ།  འགྲུལ་ཁང་ནང་གི་ཕྱི་རྒྱལ་སྐུ་མགྲོན་དང་བསམ་བློ་བརྗེ་རེས་བྱེད་སྐབས་ཁོང་ཚོས་ཀྱང་ང་ལ་མཛུབ་སྟོན་གནང་གི་ཡོད་ཅེས་བརྗོད་བྱུང་། 
 ད་ཆ།  དབྱིན་ཡིག་དེ་བློ་བཟང་གི་ལས་ཀའི་ཁྲོད་ཀྱི་སྐད་ཡིག་ཞིག་ཡིན་པ་མ་ཟད། ཁོང་གིས་འཇིག་རྟེན་གཞན་ཞིག་ལ་བལྟ་བའི་སྒེའུ་ཁུང་ལྟ་བུར་གྱུར་ཡོད།  
ཉིན་རེའི་ཞོགས་པར།   དྲ་བའི་སྟེང་ནས༼ནིའུ་ཡོག་ཚགས་པར༽གྱི་དྲ་བ་རག་ཙམ་བལྟས་རྗེས་ཉིན་གཅིག་གི་ལས་དོན་འགོ་རྩོམ་པ་དེ་ནི་བློ་བཟང་གི་གོམས་གཤིས་སུ་གྱུར་ཡོད།  ཁོང་གིས་ཞག་སྡོད་ཁང་པ་སྔོན་མངགས་ཐག་གཅོད་དང་འགྲུལ་པའི་གནད་དོན་ཐག་གཅོད།   འགྲུལ་ཁང་ཆུང་ཆུང་དེ་དང་འཛམ་གླིང་ས་ཕྱོགས་ཁག་གི་མི་རྣམས་རང་གི་རང་ལ་ཡིད་ཆེས་དང་འདྲ་མཉམ་སོགས་ཀྱི་ཐོག་ནས་གཏམ་གླེང་བྱེད་པ་དང་ཁོང་ཚོར་བོད་བརྒྱུད་ནང་བསྟན་དང་། བོད་རིགས་ཀྱི་སྲོལ་རྒྱུན་རིག་གནས་ངོ་སྤྲོད་བྱེད་པ་མ་ཟད་ཁོང་ཚོར་བོད་ལྗོངས་སུ་ཡུལ་སྐོར་དུ་བསྐྱོད་པའི་ཐབས་ཤེས་ཁྲིད་སྟོན་བྱེད་ཀྱི་ཡོད།
ལས་ཀའི་ཞོར་དུ། ཁོང་འཚོལ་ཞིབ(Discovery)དང་རྒྱལ་ཁབ་གཞན་གྱི་ས་རྒྱུས(NationalGeographic)བརྒྱུད་ལམ་གྱི་ཡུལ་སྐོར་ལེ་ཚན་དང་ཨའོ་ཕུའུ་ལ·ཝུན་ཧྥུ་རུའེ(OprahWinfrey)དང་ཏ་ཝེ·ལའེཐེ་མན(DavidLetterman)གྱི་མི་སྣའི་བགྲོ་གླེང་སོགས་ལ་བལྟ་རྒྱུར་དགའ་པོ་ཡོད་པ་རེད། ཁོང་གིས“འདིས་ང་དང་ཕྱི་རྒྱལ་གྱི་མི་སྣས་ཕན་ཚུན་བསམ་བློ་བརྗེ་རེས་བྱེད་སྐབས་ཁོང་ཚོའི་འཛམ་གླིང་ལ་རྒྱུས་མངའ་སྔར་བས་ཡོང་བར་རོགས་བྱེད་ཐུབ་ཀྱི་ཡོད་ཅེས་བརྗོད་བྱུང་། ”
  ཨུ་རུ་སིའི་སྐད་སློབ་སྦྱོང་བྱེད་པ་ནི་བློ་བཟང་གྱིས་རང་ལ་བཟོས་པའི་གོམ་སྟབས་རྗེས་མའི་འཆར་འགོད་ཡིན་པ་དང་། དོན་དངོས་སུ་འཛམ་གླིང་དུ་བསྐྱོད་པ་དེ་བློ་བཟང་གི་ཕུགས་འདུན་དུ་གྱུར་འདུག  ཁོང་གིས་དངུལ་ངེས་གཏན་ཞིག་བསགས་རྗེས་སྔོན་ལ་ཐེ་ལན་དང་རྒྱ་གར། བལ་ཡུལ་དུ་འགྲོ་བ་དང་དེ་ནས་བོད་དུ་ལོག་རྗེས་སླར་ཡང་དངུལ་མི་ཉུང་བ་ཞིག་བསགས་ནས་རང་ཉིད་ཆུང་དུས་ནས་འགྲོ་འདོད་པའི་ཁ་ན་ཏར་བསྐྱོད་རྩིས་ཡོད་ལ།  མཐའ་མར་ཡག་ཤོས་བྱུང་ཚེ་འཛམ་བུ་གླིང་བསྐོར་བ་རྒྱག་རྒྱུ་ཡིན་ཞེས་ལབ་བྱུང་།