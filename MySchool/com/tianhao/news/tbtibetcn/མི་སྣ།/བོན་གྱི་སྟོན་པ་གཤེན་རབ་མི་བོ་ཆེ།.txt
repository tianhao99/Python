བོན་གྱི་སྟོན་པ་གཤེན་རབ་མི་བོ་ཆེ།
བོན་གྱི་སྟོན་པ་གཤེན་རབ་མི་བོ་ཆེ་འདི་ཉིད་ནི་ཞང་ཞུང་（སྟག་གཟིག་ཅེས་པའང་སྣང）ཡུལ་གྱི་འོལ་མོ་ལུང་རིང་དུ་ཡབ་རྒྱལ་པོ་ཐོད་དཀར་དང་ཡུམ་ཡོ་ཕྱི་རྒྱལ་བཞད་མ་གཉིས་ཀྱི་སྲས་སུ་སྐུ་འཁྲུངས།  ལོ་རྒྱུས་ཡིག་ཚང་འགར་འདི་ཉིད་སྤྱི་ལོའི་དུས་རབས་མ་ཚུགས་གོང་གི་ལོ་དྲུག་བརྒྱ་ཡས་མས་ཤིག་ལ་བྱོན་པ་གསུངས།   བོན་གྱི་བསྟན་པ་ནི་བོད་ཀྱི་གདོད་མའི་ཆོས་ལུགས་ཡིན་པ་དེ་སྟོན་པ་གཤེན་རབ་མི་བོ་ཆེས་གསུངས་པ་དེ་ལ་གཡུང་དྲུང་བོན་ཞེས་གྲགས།   གཡུང་དྲུང་གི་རྟགས་འདི་བོད་ཀྱི་བསྟན་པ་མཚོན་བྱེད་ཀྱི་བསྟན་རྟགས་ཏེ་མི་འགྱུར་རྟག་བརྟན་གྱི་མཚོན་དོན་ཡིན།  སྤྱིར་བོན་གྱི་བསྟན་པ་ལ་ཕྱི་ནང་གསང་གསུམ་གྱི་དབྱེ་བ་ཡོད་དེ།   སྟོན་པ་གཤེན་རབ་ཀྱི་ཡར་སྔོན་དུ་བོན་སྐུའི་སྟོན་པ་ཀུན་ཏུ་བཟང་པོས་གྲོལ་ལམ་རྫོགས་པ་ཆེན་མོའི་བསྟན་པ་སྤེལ་བ་སྔ་རྒྱུད།   ཕྱིས་སུ་སྤྲུལ་སྐུའི་སྟོན་པ་གཤེན་རབ་མི་བོས་སྤེལ་བའི་མདོ་ཕྱོགས་ཀྱིས་གཙོས་པའི་བསྟན་པ་ལ་ཕྱི་རྒྱུད་ཟེར།  ཕྱི་རྒྱུད་བོད་གྱི་གཞུང་ལུགས་ཚང་མ་ཐེག་པ་རིམ་པ་དགུའམ།   བོད་སྒོ་བཞི།   མཛོད་སོགས་སུ་འདུས་པ་ལོ་རྒྱུས་ཡིག་ཚང་འགའི་ནང་བོད་རྒྱལ་པུ་དེ་གྲུང་རྒྱལ་གྱི་སྐུ་དུས་ས་བོན་གྱི་སྟོན་པ་གཤེན་རབ་མི་བོ་ཆེས་ཁམས་ཆེན་པོ་བརྒྱད་ལ་སོགས་པ་བོན་པོའི་ཆོས་ཐམས་ཅད་ཞང་ཞུང་གི་ཡུལ་ནས་བསྒྱུར་ནས་དར་ཞིང་རྒྱས་པ་མཛད། དེའི་དུས་སུ་གཡུང་དྲུང་གི་བོན་བྱུང་ཞེས་པའང་སྣང་།