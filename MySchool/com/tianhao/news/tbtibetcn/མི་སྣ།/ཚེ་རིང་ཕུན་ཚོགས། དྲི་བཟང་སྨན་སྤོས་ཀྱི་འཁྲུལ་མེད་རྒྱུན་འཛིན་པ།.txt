ཚེ་རིང་ཕུན་ཚོགས། དྲི་བཟང་སྨན་སྤོས་ཀྱི་འཁྲུལ་མེད་རྒྱུན་འཛིན་པ།
ཚེ་རིང་ཕུན་ཚོགས་ལགས་ནས་སྨན་སྤོས་སྦྱོར་སྒྲིག་བྱེད་བཞིན་པ།ཉེ་བའི་ལོ་འདི་གར། རྒྱལ་ཁབ་ཀྱི་མངོན་མེད་ཤུལ་བཞག་རིག་དངོས་སྲུང་སྐྱོབ་ལ་དོ་སྣང་གལ་ཆེན་དང་། དམངས་ཁྲོད་ནས་ཀྱང་བོད་སྤོས་ལག་ཤེས་རྒྱུད་འཛིན་གཙོར་སྙིང་དུ་བཟུང་སྟེ། མི་མང་པོས་ལག་རྩལ་འདིར་སློབ་སྦྱོང་བྱེད་པའི་དབུ་བརྩམས། ཚེ་རིང་ཕུན་ཚོགས་ལགས་ཀྱིས་རྒྱུད་སྤེལ་བྱས་ཤིང་། མིག་སྔར་བོད་ལྗོངས་སུ་འབྲི་གུང་སྨན་སྤོས་བཟོ་བའི་ལག་ཤེས་ཅན་མི་༧ཡོད་པ་རེད།གླེང་བརྗོད།   བོད་སྤོས་ནི་བོད་མི་རིགས་ཀྱི་སྲོལ་རྒྱུན་ལག་ཤེས་བཟོ་རྩལ་ལས་ཐོན་པའི་ཟོང་དངོས་ཞིག་རེད། དེ་ཡང་བོད་བརྒྱུད་ནང་བསྟན་རིག་གནས་ཀྱི་མཚོན་བྱེད་ཉག་གཅིག་སྟེ། སྔོན་མར་མལ་དྲོ་གོང་དཀར་རྫོང་རྨམ་པ་ཤང་འབྲི་གུང་མཐིལ་དགོན་པའི་སྨན་སྤོས་ནི། སྲོལ་རྒྱུན་བོད་སྨན་གྱི་སྦྱོར་སྡེ་ཡི་ཉིང་བཅུད་དང་། ལས་བཟོ་གྲ་དག་པའི་གོ་རིམ་བརྒྱུད། དམིགས་བསལ་ཁྱད་ཆོས་ཀྱི་ཕྱུག་ལ་འདིའི་ནང་དུ་སྲོག་ཆགས་ཀྱི་སྨན་རྫས་རྒྱུ་ཆ་རྐང་གཅིག་ཀྱང་ཡོད་པ་མ་རེད། ༢༠༠༨ལོའི་ཟླ་༦པར། འབྲི་གུང་བོད་སྤོས་ལག་རྩལ་རྒྱལ་ཁབ་མངོན་མེད་ཤུལ་བཞག་རིག་དངོས་ཀྱི་མིང་ཐོར་བཀོད་པ་དང་། རྒྱལ་ཁབ་ཀྱི་གཙོ་གནད་སྲུང་སྐྱོབ་མངོན་མེད་ཤུལ་བཞག་རིག་དངོས་ཀྱི་རྣམ་གྲངས་ཅིག་རེད།      ཚེ་རིང་ཕུན་ཚོགས་ལགས་ནི། རྒྱལ་ཁབ་མངོན་མེད་ཤུལ་བཞག་རིག་དངོས་འབྲི་གུང་བོད་སྤོས་ཀྱི་རྒྱུད་འཛིན་པ་དེ་རེད། ཆབ་ཅིག་སྤོབས་སེམས་དང་རེ་བའི་ཕྱུག་པའི་མི་ཞིག་རེད་འདུག      ༡༩༤༦ལོར་ཁོ་རང་ལྷ་ས་རུ་སྐྱེས་ཤིང་། རང་ལོ་༧ནས་བརྩེ་ལྡན་གྱི་ཕ་མ་གཉིས་དང་ཁ་བྲལ་བ་དང་། ཕ་གཞིས་དྲོན་མོ། གཞན་ཆུང་དུས་ཀྱི་རྩེད་རོགས་རྣམས་དང་གྱེས་སྟེ་མལ་དྲོ་གུང་དཀར་རྫོང་གི་འབྲི་གུང་མཐིལ་དགོན་པར་གདན་འདྲེན་བྱས། རྒྱུ་རྐྱེན་ནི་ཁོང་འབྲི་གུང་དགོན་པའི་ཨ་དཀོན་སྤྲུལ་སྐུའི་སྐུ་ཕྲེང་གཉིས་པ་དེར་ཐུགས་ཐག་བཅད་པ་རེད།