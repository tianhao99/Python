ཚེ་བརྟན་རྡོ་རྗེ་ལགས། བོད་ཀྱི་ཟློས་གར་ནི་ངའི་ཚེ་སྲོག་དང་ཟློས་གར་མེད་པར་ང་རང་འཚོ་ཐབས་བྲལ།
ད་ལོ་དགུང་ལོ་དོན་བརྒྱད་ལ་སོན་པའི་རྒན་པོ་ཚེ་བརྟན་རྡོ་རྗེ་ལགས་ནི་རྒྱལ་ཁབ་རིག་གནས་པུའུ་ཡི་ཐེངས་དང་པོའི་བོད་ཀྱི་ཟློས་གར་གྱི་རྒྱུན་འཛིན་པ་རེད། ལས་འཁྱུར་ངལ་གསོའི་སྔོན་དུ་ཁོང་ནི་རང་སྐྱོང་ལྗོངས་བོད་ཀྱི་ཟློས་གར་གླིང་ལས་བྱེད་མི་སྣ་དང་། ངལ་གསོ་བྱས་རྗེས་ལྷ་ས་གྲོང་ཁྱེར་ཉང་རལ་ཤང་གི་དམངས་ཁྲོད་ཟློས་གར་ཚོགས་པའི་ཚོགས་གཙོ་དང་།མིག་དམར་ཚོགས་གཙོས་གདན་ཞུ་ལྟར་སྣེ་ཁྲིད་དགེ་རྒན་ཡིན། ཁོང་གིས་བོད་ཟློས་གར་ལ་དུང་བ་ཟབ་ཅིང་དེ་རྐྱེན་པས་ལས་ཀ་འདི་དང་ལེན་བྱས། འདི་ལྟར་ལོ་ངོ་བཞིར་ལས་ཀ་འདི་སྒྲུབ་ཅིང་། རང་ཉིད་སྐར་ཆ་གང་གིས་ཀྱང་གླ་ཆ་བླངས་ཡོད་པ་མ་རེད།ཏང་ཁག་རིམ་པས་སྲིད་གཞུང་གིས་བོད་ཀྱི་ཟློས་གར་ལ་མཐོང་ཆེན་དགའ་དད་བྱས་ཤིང་། ཁོང་གི་རེ་བའི་དམིགས་ཡུལ་ཀྱང་མི་རིགས་ཀྱི་རིག་གནས་འཕེལ་རྒྱས་དང་རྒྱུན་འཛིན་བྱེད་པར་སྙེགས། དགེ་རྒན་ཁོང་གིས་བཤད་རྒྱུར། ལོ་ངོ་བཞིའི་ནང་དུ་སློབ་ཕྲུག་༣༠༠ཙམ་བསྡུས་ཤིང་། འདི་དག་ཚང་མ་བོད་ཀྱི་ཟློས་གར་ལ་དགའ་བའི་ན་གཞོན་ཏག་ཏག་རེད།                　　མཚན་མོ་གཉིད་ལོག་སྐབས་རྟག་པར་རང་ཉིད་ཀྱི་བཟའ་ཟླས་གཉིད་ལས་སློང་ཞིང་། རྒྱུ་མཚན་ནི་རྨི་ལམ་དུ་རྟག་པར་སློབ་མ་དག་ལ་གཞས་བསླབ་པ་བྲོ་གར་བསླབ་པ་རྐྱང་རྐྱང་སྟེ། ཁ་ནང་ནས་གླུ་གཞས་སོགས་བཏང་བས་བཟའ་ཟླ་གཉིད་ལས་སློང་བཞིན་མཆིས། བོད་ཀྱི་ཟློས་གར་ནི་ངའི་ཚེ་སྲོག་དང་མཚུངས་ཤིང་། ཟློས་གར་དང་བྲལ་བར་ངའི་ཚེ་སྲོག་ལ་སྙིང་པོ་གང་ཡང་མེད། ཁོང་གིས་དེང་སྐབས་ངས་སློབ་མ་བསྡུ་མ་ཐུབ་པར་ཤིན་ཏུ་སྡུག་བསྔལ་དང་ད་ལྟ་སློབ་མ་འདི་འདྲ་མང་པོ་བསྡུས་ཚར་བ་རེད། དཔེར་ན་དེང་སྐབས་སྲིད་གཞུང་དང་འབྲེལ་ཡོད་སྡེ་ཁག་དག་གིས་རམ་འདེགས་ལ་བརྟེན་ནས་བོད་ཀྱི་ཟློས་གར་ཆེན་མོ་བརྒྱད་ཡང་སྒྲ་ཕབ་དང་བརྙན་ལེན་བྱས་ཚར་བས་ཁོ་རང་འདས་གྲོངས་སུ་གྱུར་ཡང་བློ་འགྱོད་མེད་པར་བདེ་བར་གཟིམ་ཆོག ལོ་ངོ་བཞི་ལ་སློབ་ཡོན་སྐར་ཆ་གང་ཡང་བླངས་ཡོད་པ་མ་རེད།　　ལོ་ལྟར་བོད་མིའི་སྲོལ་རྒྱུན་གྱི་དུས་ཆེན་ཁག་དང་རྒྱལ་ཁབ་ནས་ཁྲིམས་མཐུན་གུང་གསེང་གི་སྐབས་སུ་མི་མང་ག་ས་གང་ནས་ལྷ་སར་སླེབས་ཤིང་། དཔེར་ན་རྔ་ཆེན་དང་། མདོ་སྡེ། ཆུ་ཤུར་སོགས་ཐམས་ཅད་ནས་ལྷ་ས་རུ་ཟློས་གར་བལྟ་བར་ཕེབས་ཀྱིན་ཡོད། བོད་མི་རིགས་ཀྱི་ཐུན་མིན་སྲོལ་རྒྱུན་གྱི་ལྟད་མོ་ཞིག་ཆགས་ཡོད། དེ་ལྟར་འཁྲབ་སྟོན་ཕྱི་ནང་དུ་ལྟད་མོ་འཚང་ཀ་ཤིག་ཤིག་ཏུ་འདུས་ཤིང་ཆེས་སྲོལ་རྒྱུན་གྱི་ལྟད་མོ་འདིར་རང་ཉིད་ཀྱི་རྔུལ་ཆུ་འདོན་མཁན་བགྲང་མེད་བྱུང་། ད་ལོ་དགུང་ལོ་༧༨ལ་སོན་པའི་ཚེ་བརྟན་རྡོ་རྗེ་ལགས་ཀྱང་དེའི་ཁྲོད་ཀྱི་མི་སྣ་ཅིག་རེད།ཟླ་༥བའི་ཚེས་༡༤ཉིན་གྱི་ཕྱི་དྲོར། གསར་འགོད་པ་རྡོ་སེང་གེའི་ལམ་གྱི་རང་སྐྱོང་ལྗོངས་མང་ཚོགས་སྒྱུ་རྩལ་ཁང་དུ་སླེབས། སྒོ་ཆེན་ཁར་སླེབས་དུས་ནས་འཁྲབ་སྟོན་པ་དག་གི་གཞས་གདངས་དང་རོལ་མོ་ཐོས་བྱུང་། ཉིན་དེར་ཚེ་བརྟན་རྡོ་རྗེ་ལགས་ནས་མི་ངོ་༥༠ལྷག་ལ་འཁྲབ་སྟོན་སྦྱོང་བརྡར་བྱེད་བཞིན་མཆིས།ཚེ་བརྟན་རྡོ་རྗེ་ལགས་ནས་གསར་འགོད་པར།ཁོང་ནི་རང་སྐྱོང་ལྗོངས་དང་རྒྱལ་ཁབ་ནས་གཏན་འབེབས་གནང་བའི་སྲོལ་རྒྱུན་ཟློས་གར་གྱི་རྒྱུན་འཛིན་པ་དེ་ཡིན། ལོ་༡༠ཡར་སྔོན་ནས་ལས་འཁྱུར་ངལ་གསོ་གནངཞིང་བོད་ཀྱི་ཟློས་གར་གང་དུ་འཆམ་པར་ཁོང་དེར་ཕེབས་བཞིན་ཡོད། ཁོང་གང་དུ་བཞུགས་པར་བོད་ཀྱི་ཟློས་གར་ལ་དགའ་བའི་གཞོན་ནུ་དག་གི་དགའ་བསུ་ཐོབ་ཅིང་ཏང་དང་རིམ་པ་སོ་སོའི་འབྲེལ་ཡོད་ལས་ཁུངས་དག་ནས་རམ་འདེགས་ཐོབ།ཁོང་གིས་རང་ནུས་གང་ལྕོགས་ཀྱི་བོད་ཀྱི་ཟློས་གར་འཕེལ་རྒྱས་ལ་ཤུགས་སྣོན་དང་།རྒན་པོ་ཁོང་ལ་རྟག་ཏུ་སྤོབས་སེམས་ཀྱིས་བརྟས་ཤིང་།ལུས་སེམས་གཉིས་ཟློས་གར་ཀྱི་ཕྱོགས་སུ་ཤོར་འདུག