ཀློང་ཆེན་རབ་འབྱམས།
ཀློང་ཆེན་རབ་འབྱམས་པ་དྲི་མེད་འོད་ཟེར་ནི་རབ་བྱུང་དྲུག་པའི་ས་སྤྲེལ་ལོར﹙༡༣༠༨﹚ཡབ་བསྟན་པ་སྲུང་དང་ཡུམ་འབྲོག་བཟའ་བསོད་ནམས་རྒྱན་གཉིས་ཀྱི་སྲས་སུ་དབུས་གཡོ་རུ་གྲའི་ཆ་སྟོད་གྲོང་དུ་སྐུ་འཁྲུངས།  ཀརྨ་རང་བྱུང་རྡོ་རྗེ།  ས་སྐྱ་བདག་ཆེན།   རིག་འཛིན་ཀུ་མྰ་ར་ཛ།  གཡག་སྡེ་པཎ་ཆེན་སོགས་མཁས་གྲུབ་མང་པོ་བསྟེན་ཏེ་མདོ་སྔགས་ཀྱི་གཞུང་ལུགས་མ་ལུས་པ་ཐུགས་སུ་ཆུད་དེ་མཁས་པའི་གཙུག་རྒྱན་དུ་གྱུར།  འཆད་རྩོད་རྩོམ་གསུམ་གྱི་ཡོན་ཏན་བསམ་གྱི་མི་ཁྱབ།   བསྟན་འཛིན་གྱི་བུ་སློབ་མང་དུ་སྤེལ་ཞིང་།   བོད་ཀྱི་རིག་གནས་སྤྱི་དང་བྱེ་བྲག་གསང་སྔགས་སྔ་འགྱུར་བའི་བསྟན་པ་སླད་ནས་གཞི་སློང་མཛད་པས་བཀའ་དྲིན་གཞལ་མཐའ་བྲལ།    དགུང་ལོ་ང་དྲུག་པ་རབ་བྱུང་དྲུག་པའི་ཆུ་ཡོས་ལོར﹙༡༣༦༣﹚དཔལ་བསམ་ཡས་མཆིམས་བུར་སྐུ་གཤེགས།   གསུང་ཆོས་ལ་ཕྱིའི་གནས་མཐུན་མོང་གི་སྐོར་བསྟན་བཅོས་དགུ་བཅུ་གོ་ལྔ།   ནང་གི་གནས་རྒྱ་ཆེར་བཤད་པའི་བསྟན་བཅོས་ཆིག་བརྒྱ་ཉེར་བརྒྱད།  གསང་བའི་གནས་དེ་ཁོ་ན་ཉིད་སྟོན་པའི་བསྟན་བཅོས་སུམ་ཅུ་སྟེ་གསུང་ཆོས་ཉིས་བརྒྱ་ལྔ་ངཅུ་རྩ་གསུམ་བཞུགས་པར་གྲགས།
           བོད་ཀྱི་དུས་རབས་རིམ་བྱུང་གི་རྩོམ་ཡིག་གཅེས་བསྡུས་ཞེས་པའི་མཛད་པ་པོ་མཚམས་སྦྱོར་ལས་བཤུས།