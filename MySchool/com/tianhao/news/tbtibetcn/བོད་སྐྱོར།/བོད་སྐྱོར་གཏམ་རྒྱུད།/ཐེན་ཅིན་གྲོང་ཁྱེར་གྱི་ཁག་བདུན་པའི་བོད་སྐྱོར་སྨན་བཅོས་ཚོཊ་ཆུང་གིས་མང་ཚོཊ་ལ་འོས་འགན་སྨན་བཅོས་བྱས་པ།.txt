ཐེན་ཅིན་གྲོང་ཁྱེར་གྱི་ཁག་བདུན་པའི་བོད་སྐྱོར་སྨན་བཅོས་ཚོཊ་ཆུང་གིས་མང་ཚོཊ་ལ་འོས་འགན་སྨན་བཅོས་བྱས་པ།
ཐེན་ཅིན་གྲོང་ཁྱེར་གྱི་བོད་སྐྱོར་འཕྲོད་བསྟེན་ཁོངས་གཏོགས་ཀྱི"གཞི་རིམ་དུ་སྐྱོད་པ་དང་། མང་ཚོགས་ལ་ཞབས་འདེགས་ཞུ་བ། སྨན་བཅོས་བྱེད་པ། གཅེས་སེམས་འབུལ་བ"བཅས་ཀྱི་ལས་དོན་བླང་བྱ་ལག་བསྟར་དོན་འཁྱོལ་བྱེད་པ་དང་། ཆབ་མདོ་གྲོང་ཁྱེར་ཁ་རུབ་ཆུས་ཀྱི་གནད་སྨིན་དབུལ་སྐྱོར་དང་གནད་སྨིན་དབུལ་སྒྲོལ་ལས་དོན་ལ་སྔར་བས་སྐུལ་འདེད་གཏོང་བ། ཞིང་འབྲོག་པར་ཐག་ཉེ་ས་ནས་དེ་བས་ལེགས་པའི་སྨན་བཅོས་ཞབས་འདེགས་ཞུ་བ་དང་ཞིང་འབྲོག་པར་བདེ་ཐང་ཡོང་བ་བཅས་བྱེད་ཆེད། ཉིན་ཤས་གོང་ཐེན་ཅིན་གྲོང་ཁྱེར་གྱི་ཁག་བདུན་པའི་བོད་སྐྱོར་སྨན་བཅོས་ཚོགས་ཆུང་གིས་ཁ་རུབ་ཆུས་རྨོ་མདའ་ཤང་རྨོ་མདའ་གྲོང་ཚོར་སྨན་སྤྲོད་པ་དང་འོས་འགན་སྨན་བཅོས་ཀྱི་བྱེད་སྒོ་སྤེལ་བ་རེད།
          བྱེད་སྒོའི་ཁྲོད་ཐེན་ཅིན་གྲོང་ཁྱེར་གྱི་ཁག་བདུན་པའི་བོད་སྐྱོར་སྨན་བཅོས་ཚོགས་ཆུང་གིས་རྨོ་མདའ་ཤང་གི་ཞིང་འབྲོག་པར་འོས་འགན་སྨན་བཅོས་བྱས་ཤིང་། ནད་ལྟ་བར་ཡོང་མཁན་མང་ཚོགས་ལ་ནན་ཏན་ངང་ཁྲག་ཤེད་དང་རྩ་བལྟས་ཁར། སྨན་སྤྲད་པ་མ་ཟད་རྒྱུན་མཐོང་གི་ནད་དང་ཐོན་མང་བའི་ནད། དེ་བཞིན་ནད་རིགས་སྔོན་འགོག་དང་འཕྲོད་བསྟེན་བདེ་ཐང་གི་འབྲེལ་ཡོད་ཤེས་བྱ་སོགས་འགྲེལ་བཤད་བརྒྱབ་ཅིང་། མང་ཚོགས་ཀྱི་དོགས་གནད་ངང་རྒྱུད་རིང་པོས་བསལ་ཏེ། "ནད་རིགས་ཁག་སྔ་ཙམ་རྟོགས་པ་དང་། སྔ་ཙམ་བརྟག་པ། སྔ་ཙམ་བཅོས་པ"བཅས་བྱས་ནས་མང་ཚོགས་ཀྱིས་སྒོ་འགྲམ་ནས་སྤུས་ལེགས་ཀྱི་སྨན་བཅོས་ཞབས་ཞུ་ལོངས་སྤྱོད་བྱས་པ་རེད།