ཝུའེ་ཧྥང་གྲོང་ཁྱེར་གྱི་བོད་སྐྱོར་ལས་བྱེད་པ་ཁག་བདུན་པས།
ཝུའེ་ཧྥང་གྲོང་ཁྱེར་གྱི་བོད་སྐྱོར་ལས་བྱེད་པ་ཁག་བདུན་པའི་ཤེས་ལྡན་མི་སྣས་བརྟག་དཔྱད་ཞིབ་འཇུག་གཏིང་ཟབ་བྱས་པ་དང་རྣམ་གླིང་རྫོང་གི་དོན་དངོས་དང་ཟུང་འབྲེལ་བྱས་ཏེ་ནུས་ཤུགས་ཡོད་རྒུས་དམངས་འཚོ་ལེགས་སུ་གཏོང་བ་དང་མང་ཚོགས་ཀྱི་ཐོན་སྐྱེད་དང་འཚོ་བའི་སྤུས་ཚད་མཐོ་རུ་གཏོང་བའི་ཐད་ལས་དོན་ཏན་ཏིག་སྤེལ་བས་གྲུབ་འབྲས་མངོན་གསལ་དོད་པོ་ཐོབ་ཡོད་པ་རེད།
          བོད་སྐྱོར་རྣམ་གྲངས་འཛུགས་སྐྲུན་ལ་སྐུལ་འདེད་ཏན་ཏིག་བཏང་ཞིང་། ཝུའེ་ཧྥང་གྲོང་ཁྱེར་གྱི་བོད་སྐྱོར་ལས་བྱེད་པ་ཁག་བདུན་པའི་ཤེས་ལྡན་མི་སྣ་2019ལོར་བོད་དུ་ཡོང་རྗེས“ལོ་ལྔ་ཚན་བཅུ་གསུམ་པའི”འཆར་འགོད་དང་རྣམ་གླིང་རྫོང་གི་དོན་དངོས་གཞིར་བཟུང་། དམངས་འཚོ་ལེགས་གཏོང་དང་མང་ཚོགས་ཀྱི་འཚོ་བའི་སྤུས་ཚད་མཐོ་རུ་གཏོང་བའི་རྩ་དོན་ལྟར་ས་གནས་ས་ཐོག་ཏུ་བརྟག་ཞིབ་བྱེད་པ་དང་། གཞི་རིམ་གྱི་བསམ་འཆར་ཉན་པ། ཕྱོགས་མང་སྒྲིག་འཛུགས་ཀྱིས་རིགས་པས་ཁུངས་སྐྱེལ་བྱེད་པ་སོགས་ཀྱི་ལྷུ་ཚིགས་ལས་2020ལོའི་བོད་སྐྱོར་རྣམ་གྲངས་ཚན་རིག་དང་མཐུན་པའི་ངང་གཏན་འཁེལ་བྱས་པ་རེད།
          ཝུའེ་ཧྥང་གྲོང་ཁྱེར་གྱི་2020ལོའི་བོད་སྐྱོར་རྣམ་གྲངས་ནང་དགེ་རྒན་ལས་བཟོའི་ཉལ་ཁང་གསར་སྐྲུན་དང་ཉམས་བཟོ་བྱེད་པ་དང་དེ་བཞིན་ཞོར་གཏོགས་ལས་གྲྭ་དང་འཕྲོད་བསྟེན་ལས་སྒོ་ཁང་གསར་སྐྲུན་དང་ལྷན་སྦྱར་འདུ་འགོད་དང་གྲོང་གསེབ་ཀྱི་རྨང་གཞིའི་སྒྲིག་བཀོད་རིམ་སྤོར་སོགས་རྣམ་གྲངས་14ཚུད་ཡོད་པ་དང་རྣམ་གྲངས་དེ་དག་ལ་ཁྱོན་མ་དངུལ་སྒོར་ཁྲི་5443བཏང་བ་རེད། མིག་སྔར་ཝུའེ་ཧྥང་གྲོང་ཁྱེར་གྱི་2020ལོའི་བོད་སྐྱོར་རྣམ་གྲངས་གཅིག་རྗེས་གཉིས་མཐུད་ངང་སྐྲུན་བཞིན་ཡོད་པ་རེད།
          སློབ་གསོའི་བོད་སྐྱོར་ལ་གྲུབ་འབྲས་མངོན་གསལ་དོད་པོ་ཐོབ་ཅིང་། 2020ལོར་ཝུའེ་ཧྥང་གྲོང་ཁྱེར་གྱི་བོད་སྐྱོར་རྣམ་གྲངས་14ཡི་ཁྲོད་ནས་རྣམ་གྲངས་8ནི་དགེ་རྒན་ལས་བཟོའི་ཉལ་ཁང་འཛུགས་སྐྲུན་དང་། སློབ་མའི་སློབ་ཁང་དང་ཉལ་ཁང་གི་དྲོད་ལེན། སློབ་གྲྭའི་ལམ་བུ་འཛུགས་སྐྲུན་བཅས་ཀྱི་རྣམ་གྲངས་ཡིན། རྣམ་གྲངས་དེ་དག་ལ་ཁྱོན་མ་དངུལ་སྒོར་ཁྲི་2950བཏང་བ་དེས་བོད་སྐྱོར་རྣམ་གྲངས་མ་འཇོག་སྤྱི་འབོར་གྱི་54%བཟུང་ཡོད། ཝུའེ་ཧྥང་གྲོང་ཁྱེར་གྱི་བོད་སྐྱོར་ལས་བྱེད་པ་དང་ཤེས་ལྡན་པ་རེ་རེས་ད་དུང་དཀའ་ངལ་ཡོད་པའི་ལོ་འདི་གའི་སློབ་ཐོན་སློབ་མ་གཅིག་ནས་གཉིས་བར་ལ་ཆ་སྒྲིག་རོགས་སྐྱོར་བྱས་ནས་ཁོང་ཚོ་དུས་ཐོག་ཏུ་ལས་ཞུགས་ཐུབ་རྒྱུར་རོགས་རམ་བྱེད་ཀྱི་ཡོད་པ་རེད།
          ཚོགས་སྒྲིག་རྣམ་པའི་སྨན་བཅོས་བོད་སྐྱོར་ལས་དོན་ལ་གཡུར་ཟའི་གྲུབ་འབྲས་ཐོབ་ཅིང་། ཝུའེ་ཧྥང་གྲོང་ཁྱེར་བོད་སྐྱོར་ལས་དོན་ཚོགས་ཆུང་གིས་ཝུའེ་ཧྥང་གྲོང་ཁྱེར་མི་དམངས་སྨན་ཁང་དང་རྣམ་གླིང་རྫོང་འཕྲོད་བསྟེན་ཞབས་ཞུ་ལྟེ་གནས་དབར་མཉམ་ལས་གྲོས་མཐུན་འཇོག་རྒྱུར་རོགས་རམ་ཧུར་ཐག་བྱས་ནས་ཡུན་རིང་གི་ཁ་གཏད་རོགས་སྐྱོར་འབྲེལ་བ་བཙུགས་པ་རེད། གྲོས་མཐུན་གཞིར་བཟུང་། སྨན་ཁང་གཉིས་ཀྱིས་དུས་དེ་ནས་བཟུང་ཡུན་རིང་དང་ཁྱབ་ཁོངས་མང་བའི་མཉམ་ལས་གཏིང་ཟབ་བྱས་ཏེ་སྨན་ཁང་གཉིས་ཀྱི་མཉམ་སྐྲུན་ལ་སྐུལ་འདེད་བཏང་བ་དང་རྣམ་གླིང་རྫོང་སྨན་ཁང་མགྱོགས་མྱུར་རིམ་སྤོར་ཐུབ་རྒྱུར་སྣེ་ཁྲིད་སྟོན་བྱས་པ་རེད། འདི་ལོ་ཝུའེ་ཧྥང་གྲོང་ཁྱེར་བོད་སྐྱོར་ལས་དོན་ཚོགས་ཆུང་གིས་ཐག་རིང་ཤང་དང་གྲོང་རྡལ་གྱི་འཕྲོད་བསྟེན་ཁང་ལ་ཁྱོན་མ་དངུལ་སྒོར་ཁྲི་740བཏང་ནས་སྨན་བཅོས་ཕྱོགས་བསྡུས་ཁང་བསྐྲུན་པའི་རྣམ་གྲངས་2བཀོད་སྒྲིག་བྱས་ཏེ་ཐག་རིང་གྲོང་གསེབ་མང་ཚོགས་ཀྱི་ནད་ལྟ་དཀའ་བའི་གནད་དོན་ཐག་གཅོད་བྱ་རྒྱུ་ཡིན་པ་རེད།