མངའ་རིས་ས་ཁུལ་གྱི་རིག་གནས་དང་ཡུལ་སྐོར་གྱི་དྲ་ཐོག་འོས་སྦྱོར་ཚོགས་འདུ་འཚོགས་པ།
འདི་ནི་བྱེད་སྒོར་ཞུགས་མཁན་ཚོ་མཉམ་འཛོམས་རྡོག་ཐོན་བྱེད་གྲབས་ཡོད་པ། 
           ཉེ་ཆར་ཧོ་པེ་ཞིང་ཆེན་གྱི་བོད་སྐྱོར་ལས་དོན་རུ་ཁག་ཁག་དགུ་པའི་མཐུན་སྦྱོར་ཧུར་ཐག་འོག“བོད་ལྗོངས་མངའ་རིས་ས་ཁུལ་གྱི་རིག་གནས་དང་ཡུལ་སྐོར་གྱིས་དྲ་ཐོག་འོས་སྦྱོར་ཚོགས་འདུ་དང་2021ལོའི་ཧོ་པེའི་བྱེས་བགྲོད་རླངས་འཁོར་གྱིས་མངའ་རིས་སྐོར་བའི་བྱེད་སྒོའི”འགོ་ཚུགས་མཛད་སྒོ་ཧྲི་ཅ་ཀྲོང་ཀྲེང་ཏིང་ཁུལ་གསར་དུ་གཟབ་རྒྱས་ངང་འཚོགས་པ་རེད།
           བྱེད་སྒོ་སྤེལ་ཡུལ་དུ་མངའ་རིས་ས་ཁུལ་ཡུལ་སྐོར་དྲིལ་བསྒྲགས་ཀྱི་ཁྱབ་གདལ་ཕོ་ཉ་ལི་ཏེ་ཀྲོའུ་ཡིས་ཚོགས་ཞུགས་མི་སྣར་མངའ་རིས་ས་ཁུལ་གྱི་ཡུལ་སྐོར་རིག་གནས་ཀྱི་ཐོན་ཁུངས་ངོ་སྤྲོད་དང་། འཁོར་ཁྲིད་ཡུལ་སྐོར་གྱི་ཉམས་མྱོང་མཉམ་སྤྱོད་བྱས་པ་དང་འབྲེལ། མཛད་སྒོ་འཚོག་སར་མངའ་རིས་ས་ཁུལ་ཡུལ་སྐོར་འཕེལ་རྒྱས་ཅུས་ཀྱི་ཅུས་ཀྲང་འཇིགས་མེད་དབང་ཕྱུག་དང་བརྙན་ལམ་འབྲེལ་མཐུད་བྱས་པ་དང་། ཁོང་གིས་ཧོ་པེའི་འཁོར་ཁྲིད་ཡུལ་སྐོར་བྱེད་མཁན་ཚོ་མངའ་རིས་སུ་ཡུལ་སྐོར་ལ་ཡོང་བར་སྤྲོ་སེམས་འཁོལ་པོས་གདན་འདྲེན་ཞུས་པ་མ་ཟད། ལས་རིགས་གཅིག་པའི་བློ་མཐུན་ཚོ་དང་མཉམ་ལས་དེ་བས་ཟབ་པོ་ཡོང་རེ་ཡང་བྱས་པ་རེད།
           ཉེ་བའི་ལོ་ཤས་རིང་། ཧོ་པེས་བོད་སྐྱོར་ལས་དོན་རུ་ཁག་ཁག་དགུ་ཡི་རུ་མི་སུམ་བརྒྱ་ལྷག་ཙམ་བསྟུད་མར་མངའ་རིས་སུ་ལས་ཀར་མངགས་པ་དང་འབྲེལ། ཡུལ་སྐོར་བོད་སྐྱོར་གཙོ་གནད་ལས་དོན་གྱི་གྲས་ཤིག་ཏུ་བརྩིས་ནས། མངའ་རིས་ས་ཁུལ་ཁོ་ནར་ཡོད་པའི་ཡུལ་སྐོར་ཐོན་ཁུངས་ལ་གཞིགས་ནས་རྣམ་གྲངས་འཆར་འགོད་ཞིབ་ཚགས་དང་། གནད་སྨིན་ཚོང་འགུགས་ལག་བསྟར། གཟིགས་སྐྱོང་སྲིད་ཇུས་སྣ་ཚོགས་བཟོ་བ། མངའ་རིས་ཀྱི་ཡུལ་སྐོར་དང་འཁོར་ཁྲིད་ཡུལ་སྐོར་མགྱོགས་མྱུར་འཕེལ་རྒྱས་ལ་སྐུལ་འདེད་བཏང་བས་མངའ་རིས་འཁོར་ཁྲིད་ཡུལ་སྐོར་གྱི་དམིགས་སའི་ཁུལ་ཡག་ཤོས་ཀྱི་གྲས་ཤིག་ཏུ་འགྱུར་སྲིད། 
རྩོམ་སྒྲིག་པ། བདེ་སྒྲོལ།