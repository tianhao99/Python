ཨེད་ཛི་ནད།༢
ཨེད་ཛི་ནད་དུག་ཅན་གྱི་ནད་པར་ཐུག་འཕྲད་དང་རེག་བྱ་སོགས་ལས་ཀྱང་ནད་དུག་འགོས་མི་སྲིད་ལ། འོན་ཏེ་ནད་དུག་ཅན་གྱི་ཁ་སྤུ་བཞར་གྲི་ལྟ་བུ་དང་། སོ་བཀྲུའི་ཡོ་བྱད་སོགས་སུ་ཨེད་ཛི་ནད་དུག་ཅན་གྱི་ཁྲག་འགོས་ཡོད་ལ་ལག་ཕྱིས་སོགས་སུའང་ཁུ་ཁྲག་འགོས་སྲིད་པས། གལ་ཏེ་ནད་དུག་ཅན་གྱི་འཕྲོད་བསྟེན་ཡོ་ཆས་ལ་བརྟེན་འགོས་ཁྱབ་འགྲོ་སྲིད། དེ་བས་འཁྲིག་སྤྱོད་ཚད་མེད་བྱེད་པ་དག་ལ་ཨེད་ཛི་ནད་དུག་དང་གཞན་མཚན་མའི་ནད་སྣ་ཚོགས་འབྱུང་སྲིད། དཔེར་ན་ཁོང་ཚོར་སྤྱི་སྤྱོད་ཀྱི་འཕྲོད་བསྟེན་ཡོ་ཆས་སྤྱད་པ་ལས་རང་སྒེར་གྱི་་འགོས་མཆེད་འགྲོ་མི་སྲིད་ཀྱང་ནད་གཞི་གཞན་དག་འགོས་མཆེད་བྱེད་སྲིད་པ་རེད། དེ་བས་མི་སྒེར་ཀྱི་འཕྲོད་བསྟེན་ཡོ་ཆས་མི་ཡོངས་ལ་བེད་སྤྱོད་བྱེད་དུ་མི་འཇུག་པར། སྤྱིར་བཏང་ཨེད་ཛི་ནད་པར་ཐུག་འཕྲད་བྱས་པ་ལས་ནད་དུག་འགོས་མི་སྲིད་ཅིང་། དེ་བས་ཨེད་ཛི་ནད་པར་འཚོ་བའི་སྟེང་དང་ལེན་མི་བྱེད་པའི་གུ་དོག་གི་ལྟ་ཚུལ་དང་། དཔེར་ན་མཉམ་དུ་ཟ་མ་མི་བཟའ་བ་དང་། ལག་པ་འཐམས་པ་བཅས་ཀྱིས་ནད་དུག་འགོས་མི་སྲིད། ཨེད་ཛི་ནད་པའི་ཟས་ལྷག་དང་ཁུ་ལྷག་ལ་སོགས་པར་ནད་དུག་འདི་འགོས་མཆེད་བྱེད་མི་སྲིད་པ་རེད། ཨེད་ཛི་ནད་དུག་འདི་ཤིན་ཏུ་ཉམས་ཆུང་ཞིག་ལགས་ཤིང་ལུས་ཕུང་དང་ཁ་བྲལ་བར་དཔེར་ན་མཁའ་དབུགས་དང་འགྲོགས་དུས་སྐར་ཆ་ཁ་ཤས་ལས་མི་སྡོད་པར་འཆི་བར་འགྱུར་རོ། ༡༽འཁྲིག་སྤྱོད་ལས་འགོས་པ། ཨེད་ཛི་ནད་དུག་ནི་འཁྲིག་སྤྱོད་ལས་མཚན་མར་འགོས་མཆེད་འབྱུང་བ་ཞིག་རེད། དབང་པོ་གཉིས་སྦྱོར་སྟེ་མཚན་མའི་ནད་རེག་དུག་དང་། གྲང་རྐྱེན། མཚན་འབྲུམ་དང་སྨུག་པོར་གྱུར་སྐབས་སུ། ནད་དུག་འགོས་མཆེད་ཀྱི་ཉེན་ཁ་ཆེ་བ་ཡིན། ཨེད་ཛི་ནད་ཅན་གྱི་ཁུ་བ་དང་མཚན་ལམ་བཤེར་ཟགས་སུ་ནད་དུག་མང་པོ་ལྡན་པ་དང་། བཤང་ལམ་ལ་སྤྱོད་པ་དང་། མཚན་ལམ་དུ་སྤྱོད་སྐབས་འགོས་མཆེད་འབྱུང་། ཁ་ནང་དུ་སྤྱོད་སྐབས་ཉེན་ཁ་ཆུང་བ་དང་ཁ་ནང་དུ་རྨ་རེད་པ་སོགས་ལ་ཁྲག་ལམ་བརྒྱུད་དེ་ཡང་ན་ཁུ་བ་སོགས་ལས་ཀྱང་འགོས་མཆེད་བྱེད་སྲིད། སྤྱིར་བཏང་བཤང་ལམ་དུ་སྤྱོད་པའི་མི་ལ་དེ་ལས་འགོས་མཆེད་འབྱུང་སླ། དེ་བས་བཤང་ལམ་ཤ་སྐྱི་སྲབ་མོར་ཆགས་ཡོད་པ་དང་། བཤང་སྒོའི་རྒྱུ་སྣེ་སོགས་ལ་གནོད་སྐྱོན་ཐེབས་བཟོས་ཡོད་པར་ཁུ་བ་བརྒྱུད་གསང་སྣེ་དེ་དག་ལས་མི་གཞན་པ་དེ་ལུས་ཕུང་ལའང་ནད་དུག་འགོས་མཆེད་བྱེད་སྲིད།འདི་ནི་སྐྱེས་པ་མཚན་མཐུན་འཁྲིག་སྤྱོད་ལས་བུད་མེད་མཚན་མཐུན་འཁྲིག་སྤྱོད་ལ་འགོས་མཆེད་ཉུང་བས་རྒྱུ་མཚན་དེ་ལྟར་ཡིན། ཨེད་ཛི་ནད་དུག་ཐོག་མར་བྱུང་བའི་སྐབས་མི་ལ་ཤས་ནས་ཨེད་ཛི་ནད་དུག་ནི་མཚན་མཐུན་འཁྲིག་སྤྱོད་ལས་བྱུང་བར་འདོད་པའི་ནོར་འཁྲུལ་ཡང་དེ་ལྟར་ལགས་ཤིང་།དེང་སྐབས་ཨེད་ཛི་ནད་དུག་འཛམ་གླིང་ལ་ཁྱབ་ཅིང་མཚན་མཐུན་འཁྲིག་སྤྱོད་གཅིག་པུ་ལ་བརྟེན་ནས་བྱུང་བའི་ནད་དུག་ཞིག་མིན་པའང་ཀུན་གྱིས་ཤེས་ཡོད། ༢༽ཟུངས་ཁྲག་ལས་འགོས་པ།  དཔེར་ན་ཟུངས་ཁྲག་དུ་ནད་དུག་འདི་ཡོད་པ་མ་ཤེས་པར་ནད་དེ་ཉིད་ཁྲག་ལམ་བརྒྱུད་མི་གཞན་པ་དེར་འགོས་མཆེད་བྱེད་པ་རེད། མི་ལ་ཤས་ཀྱི་ཟུངས་ཁྲག་དུ་ནད་དུག་འགོས་ཡོད་པ་དང་། ནད་དུག་འགོས་མཆེད་ཟིན་པའི་ཁྲག་ལམ་བརྒྱུད་འགོས་མཆེད་བྱེད་པ་རེད། ༡༩༨༠ནས་༡༩༩༠ལོའི་དུས་སྐབས་སུ་ཁྲག་ལ་དཔྱད་ཞིབ་ཀྱིས་ཨེད་ཛི་ནད་དུག་ཡོད་པར་ཞིབ་བཤེར་ཉམས་མྱོང་བླངས་པ་དང་། དེ་བས་ནད་པ་སྤྱིར་བཏང་བས་ཟུངས་ཁྲག་སོགས་བརྒྱག་སྐབས་སུ་ཨེད་ཛི་ནད་དུག་འགོས་མཆེད་བྱས་པ་རེད། དེང་སྐབས་འཛམ་གླིང་ཡོངས་སུ་གནད་དོན་འདི་རྟོགས་ཤིང་། སྔོན་ཐོན་རྒྱལ་ཁབ་ཁག་དུ་ཁྲག་ལམ་བབརྒྱུད་ཨེད་ཛི་ནད་དུག་མཆེད་པའི་གནས་ཚུལ་ཧ་ལམ་གཅིག་ཀྱང་ཡོད་པ་མ་རེད། ༣༽སྨན་ཁབ་ཡོ་ཆས་སོགས་ལས་འགོས་པ། འཕྲོད་བསྟེན་གཙང་མ་མིན་པའི་ཁབ་མགོ་དང་རྒྱུ་མ་སོགས་མཉམ་སྤྱོད་བྱས་པ་དང་གཅིག་གིས་གཅིག་ལ་བརྒྱུད་འགོས་མཆེད་བྱུང་བ་རེད། དཔེར་ན། ཁྲག་ལམ་དུ་དུག་ཁབ་བརྒྱག་བཞིན་དག་གི་ཁབ་མགོ་གཅིག་སྤྱོད་པ་དང་། སྨན་ཁང་དུའང་ཁབ་མགོ་སོགས་སྤྱི་སྤྱོད་བྱས་པ། འདི་ནི་ཨེད་ཛི་གཅིག་པུ་མ་ཡིན་པར་མཆིན་རིམས་སོགས་ཀྱི་ནད་གཞི་ཡང་འདི་ལྟར་འགོས་མཆེད་བྱེད་སྲིད། གཞན་ཁྲག་ནས་འགོས་སླ་བ་ནི་སྐམ་ཁབ་དང་། གཙགས་བུ། སོ་འབུད་སྐམ་པ་སོགས་ལའང་ཧ་ཅང་ཉེན་ཁ་ལྡན་པ་རེད། ༣༽ཨ་མའི་བུ་ལ་བགོ་བ། དཔེར་ན་ཨ་མ་རང་ཉིད་ཨེད་ཛི་ནད་དུག་ཅན་ཡིན་ན་མངལ་ཆགས་སྐབས་དང་ཕྲུག་གུ་བཙའ་སྐབས་སོགས་ཀྱི་གོ་རིམ་ཁྲོད་ནུ་ཞོ་བསྣུན་པ་སོགས་ལས་མོའི་བུ་ཕྲུག་ལའང་འགོས་མཆེད་བྱེད། འོན་ཏེ་མངལ་འཁོར་བའི་སྐབས་སུ་ཨེད་ཛི་ནད་དུག་འགོག་པའི་སྨན་སོགས་བསྟེན་ན་བུ་ཕྲུག་བགོ་བའི་ཉེན་ཁ་ཆུང་རུ་འགྲོ་བ་དང་བུ་ཕྲུག་ཆ་ཡོངས་ནས་བདེ་ཐང་འབྱུང་བའང་ཡོད།ནད་དུག་ཅན་གྱི་ཨ་མ་ལགས་ནས་བུ་ཕྲུག་ལ་ནུ་ཞོ་སྟེར་མི་རུང་། ཨེད་ཛི་ནད་དུག་ནི་གདུག་པ་ཅན་སྟེ་ཡིན་ནའང་འགོས་མཆེད་ནུས་པ་དེ་འདྲ་གསོན་ཤུགས་མི་ལྡན།དེ་ནི་ང་ཚོའི་རྒྱུན་ལྡན་འཚོ་བའི་ནང་དུ་འགོས་མཆེད་བྱེད་མི་སྲིད་པ་རེད། འདི་ལྟར་བཤད་སྟེ་ང་ཚོས་འོ་བྱེད་པ་དང་།ལག་པ་འཇུ་བ།འཐམས་འཁྱུད། ཁ་ཟས་མཉམ་བཟའ། གཞུང་སྒྲུབ་མཉམ་དུ་བྱས་པ་དང་གསང་སྤྱོད། ཁྲུས་རྫིང་། སྤྱི་སྤྱོད་ཁ་པར། སྦྲིད་ལུད་བཅས་ཀྱིས་འགོས་མཆེད་འབྱུང་མི་སྲིད།དེ་ལྟར་ཨེད་ཛི་ནད་དུག་ཅན་དང་མཉམ་འདུག་མཉམ་སྤྱོད་བྱས་ཀྱང་ཉེས་སྐྱོན་མེད།