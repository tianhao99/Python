འཛམ་གླིང་གསོ་རིག་ལོ་རྒྱུས་ལས། ཡ་ཐོག་གདོད་མའི་གསོ་རིག་གི་འབྱུང་ཁུངས།（༡）
དང་པོ། བསྐལ་བ་ཡ་ཐོག་ནས་ནད་གཞི་ཡོད་པའི་བདེན་དཔང་།      དེ་ཡང་ལོ་རྒྱུས་བྱིངས་ཀྱི་འགྲོས་དང་མི་རྣམས་འཚར་ལོངས་བྱུང་བའི་འདུ་ཤེས་ལ་ལྟོས་བར།  ལོ་རྒྱུས་ནི་དེ་དག་གི་འཚོ་བའི་ཁོར་ཡུག་ལ་བསྡུར་ན་ཧ་ཅང་གསར་རྙེད་ཀྱི་དོན་རྐྱེན་དག་རེད།  མིའི་རིགས་ཀྱི་གསོ་རིག་གི་བསམ་བློའི་ལྟ་བའི་འཕེལ་རིམ་ཡང་མིའི་རིགས་ཀྱི་ལོ་རྒྱུས་དང་འབྲེལ་བས་ཆེས་གནའ་བོའི་དུས་སྐབས་སྟེ།  དེ་ནི་མིའི་རིགས་ཆེས་ཐོག་མར་བྱུང་བའི་དུས་རིམ་དང་།  མི་རྣམས་ཀྱི་གཟུགས་པོ་དང་དབང་པོ་རིམ་བཞིན་འགྱུར་བ་བྱུང་བའི་དུས་རིམ།  མིའི་རིགས་ཡོངས་ལ་རིགས་དབྱེ་གསལ་པོ་མེད་པའི་དུས་རིམ་དེ་རེད།     ཐ་ན་མིའི་རིགས་ས་སྒང་འདིར་མ་བྱུང་བའི་དུས་སྐབས་སུའང་གནའ་བོའི་ནད་རྒྱུས་རིག་པས་ཞིབ་འཇུག་བྱས་པར་ནད་གཞི་དང་ཚེ་སྲོག་ཕལ་ཆེར་དུས་མཉམ་དུ་བྱུང་ཞིང་། དོན་དངོས་སུ་གནའ་བོའི་སྲོག་ཆགས་ཀྱི་འགྱུར་རྡོ་དག་ལས་རྙེད་པ་ཡང་རྐང་ལག་གི་རུས་ཆག་དང་། སོ་སྲིན་སོགས་བྱུང་བ་མཐོང་ཐུབ། དེང་སྐབས་དང་ནད་འགྱུར་ནི་ཆ་མཚུངས་སུ་མཆིས་ཤིང་། དཔེར་ན་འབྲུག་དང་འབྲུག་མགོའི་སྦྲུལ་ལ་སོགས་པའི་རུས་པ་ལས་རུས་པའི་གཉན་ཚད་དང་། སོ་སྲིན། གྲུམ་བུ་སོགས་བྱུང་མྱོང་བར་འདོད། ལོ་རྒྱུས་ཡར་སྔོན་གྱི་འདིའི་སྐོར་ལ་ཞིབ་འཇུག་གནང་མཁན་ནི་ཨེ་ཟི་ཕེ་ཨར་༼E.J.C.Es-per1772-1810༽དང་བེ་ཨར་དང་མོ་དེ༼R.Moody༽ལ་སོགས་པ་རེད། ཁོང་ཅག་གིས་ཞིབ་འཇུག་གནང་ཡུལ་ནི་རུས་པ་འགྱུར་རྡོའི་འབུ་ཕྲའི་ནད་དམིགས་དག་རེད། མཁས་དབང་ལ་ཤས་ནས་ཡ་ཐོག་རིང་མོའི་དུས་རིམ་གཉིས་པ་འདས་ཤིང་། འབུ་ཕྲ་༼ཆེས་ཐོག་མའི་སྐབས་ཀྱི་སྐྱེས་དངོས་ཀྱི་རྣམ་པ་ཞིག༽སྲོག་ཆགས་ཕྲ་མོའི་རྣམ་པའི་ལྷན་སྐྱེས་སྲིན་བུའི་རང་བཞིན་གྱི་འབུ་ཕྲའི་ནད་དམིགས་དང་། ལྷན་སྐྱེས་སྲིན་བུའི་ཕུང་གྲུབ་དང་ལྡན་པར་ད་ལྟ་རྗེས་ཤུལ་ཙམ་ཡང་བཙལ་དཀའ། ཅཱ་ལི་སིན་༼F.H.garrison,1870-1935༽ལགས་ནས་དུས་རིམ་གསུམ་པའི་དཀྱིལ་དང་དུས་རབས་གསར་བའི་རྟ་མཚུངས་ཀྱི་སྐུད་པའི་འབུ་ཕྲ་བྱུང་བ་རྙེད་ཅིང་། ཡ་ཐོག་གི་འབྲུག་རུས་ལས་ཁྲག་རྩའི་འབྲས་གཅོང་མཐོང་ཞིང་འདི་ནི་ཆེས་གདོད་མའི་སྐབས་སུ་འབྲས་གཅོང་ལ་ཆན་འགོད་གནང་བ་དེ་རེད། དུས་རིམ་གསུམ་པ་དང་བཞི་བའི་སྐབས་སུ་ནད་དམིགས་ཀྱི་རྗེས་ཤུལ་མང་པོ་ཡོད་པར་ཕུན་སུམ་ཚོགས་པར་བདེན་དཔང་བྱས། དབྱེ་ཞིབ་ལས་ཤེས་པའང་ལོ་ཁྲི་ཕྲག་མང་པོའི་ཡར་སྔོན་ནས་ནད་གཞི་དང་མིའི་རིགས་ཀྱི་མེས་པོ་མཉམ་གཅིག་ཏུ་འཕེལ་རིམ་བྱུང་བའི་འབྲལ་མེད་ཀྱི་གྲོགས་པ་རྙིང་པ་ཡིན་པ་དེ་རེད།     ང་ཚོས་ལས་སླ་མོའི་མི་རིགས་ཀྱི་ལོ་རྒྱུས་ཚོད་བགམ་དང་བཅས་གསལ་བཤད་ཙམ་བྱས་ན། བྱ་དངོས་དང་སྲོག་ཆགས་གང་འདྲ་ཞིག་ལས་འགྱུར་བ་དང་རིགས་དབྱེ་བྱུང་ཞིང་མི་ནི་སྤྲ་མི་དང་། ང་ཚོས་སྤྲ་མི་༼Pitheeanthropuserectus༽རིགས་གང་ལ་གཏོགས་པ་མི་གླེང་ཞིང་རིགས་རྒྱུད་གཅིག་པ་དང་ཡང་ན་སྤྲ་མི་དང་ཁ་ཁར་ཆགས་པ་དེ་རེད། དེ་བས་ལྟ་ཚུལ་ནི་ཆེས་ཐོག་མར་ཀཱ་བའི་སྤྲ་མི་ལས་འགྱུར་བ་བྱུང་བ་ནི་པཱོ་ཡུས་སི༼E.Dubois,1858-1940༽ལགས་ནས་འདོད་ཅིང་། འདི་ལྟར་གླེང་ཆོག་ལ་ཡ་ཐོག་གི་ཕེ་ཨར་དིང་༼PirtdownmenEuanthroposDawsoni༽དེ་ལ་སྤྲ་མི་དང་མིའི་རིགས་བྱུང་བའི་དབུ་བརྩམས། དུས་རིམ་གསར་བའི་སྐབས་སུ་༼pliocene༽སྤྲའི་རིགས་ཁ་ཤས་ཞིག་མི་རུ་རིམ་འགྱུར་བྱུང་བ་རེད། འཁྱག་རོམ་གནས་སྐབས་སུ་འོ་འཐུང་སྲོག་ཆགས་གང་མང་ཞིག་རྩ་མེད་དུ་གྱུར་བ་རེད། ཏུའུ་པོ་ཡེ་ཟི་ལགས་ནས་སྤྱི་ལོ༡༨༩༡ལོར་ཀཱ་བ་ཐི་ལེ་ནེ་ཨར་སྤྲ་མི་ལས་བྱུང་བ་གསར་རྙེད་བྱུང་། དེ་ནི་རྒྱུན་དུ་མི་རྣམས་ཀྱིས་ཡ་ཐོག་རིང་མོའི་མིའི་རིགས་ཀྱི་མཚོན་བྱེད་དེ་རེད༼ཕལ་ཆེར་ལོ་ངོ་ཁྲི༥༠སྔོན་དུ་རེད༽། ཆེས་དོན་སྙིང་ལྡན་པ་ཞིག་ནི་ཡ་ཐོག་མི་རྣམས་ཀྱི་དཔྱི་རུས་ལས་ཕྱི་ངོས་ཀྱི་རུས་འབྲས་མཐོང་པ་རེད། ཉེ་ཆར་པེ་ཅིང་གི་ཀྲུག་ཁུག་ཏེན་ནས་པེ་ཅིང་མི་རྙེད་ཅིང་མིའི་རིགས་ཆེས་སྔ་མོའི་སྐབས་ཀྱི་མེས་པོ་དག་གིས་མེ་བཀོལ་སྤྱོད་དང་། སྤྱི་ལོ་སྔོན་གྱི་ལོ་ངོ་ཁྲི༢༥༠༠༠ལས་གི་རོ་མེ་ལོན༼Gro-Magnon༽མི་རིགས་དང་དེ་གཉིས་བསྡུར་ན་དེ་ནི་ཁ་སང་བྱུང་བ་དང་འདྲ་མཚུངས་སུ་མཆིས། ང་ཚོ་ལ་མི་གདོད་མའི་སྤྲ་མི་ལས་འགྱུར་ཏེ་མིའི་རིགས་ཀྱི་མེས་པོ་བྱུང་བར་ཕལ་ཆེར་བདེན་དབང་གང་ཡང་མེད་ཀྱང་། འོན་ཏེ་མིའི་རིགས་དང་ཁོང་ཅག་གི་མེས་པོ་ནི་གཅིག་པ་ཡིན་པར་བདེན་དབང་ར་སྤྲོད་བྱས་ཡོད། དེ་འབྲེལ་དེ་ལས་ལྡོག་སྟེ་མིའི་རིགས་ཀྱི་མེས་པོ་སྤྲ་མིའི་མེས་པོ་དག་ཇི་ལྟར་གྱེས་ཤིང་རིམ་གྱིས་མཆེད་པར་མ་ལག་ལྡན་པར་ཞིབ་འཇུག་བྱེད་རྒྱུ་ད་རུང་ལུས་ཡོད།     ཉེ་ཆར་ཞིབ་འཇུག་བྱས་པ་ལ་ནུབ་གླིང་དུ་འཚོ་བའི་ཆེས་གཉུག་མའི་མི་རིགས་ཕེ་ཨར་དིང་༼Pirtdown men Euanthropos Dawsoni༽མི་རིགས་ནི་ལོ་འགའི་ཡར་སྔོན་གྱི་དབྱིན་ཀི་ལིན་ལྷོ་ཕྱོགས་སུ་རྗེས་ཤུལ་རྙེད། མི་རིགས་འདི་ཧེ་དི་པོ་༼Heideberg༽མི་རིགས་དང་ཤིན་ཏུ་མི་མཚུངས་ཤིང་། རྗེས་སུ་འཁྱག་རོམ་གྱི་གནས་སྐབས་སུ་ནེ་ངྷ་ཛ་ལི༼Nean-derthal༽མི་རིགས་བྱུང་བ་རེད། གནས་སྐབས་འདིར་མིའི་རིགས་འཇིག་རྟེན་དུ་བྱུང་བ་རེད། ༼ཁི་ལེ་མེ་ཏི་དང་ཁི་ལོ་མེ་ལོན་དང་གཞན་དག༽གདོད་མའི་སྐབས་ཀྱི་ལོ་རྒྱུས་དང་འབྲེལ་བ་ནི་ང་ཚོའི་ཟངས་མ་དང་རྐོས་རིས་རི་མོ། ཆེས་སྔ་མའི་སྐབས་ཀྱི་ལག་ཆའི་རྣམ་པ། དུར་དང་རུས་པ་སོགས་ཀྱི་འགྱུར་བའི་བྱུང་རིམ་དེ་དག་གོ འདི་དག་ཚང་མ་ནི་མེས་པོ་དག་གི་འདུ་ཤེས་ལས་བྱུང་བའི་རིན་བྲལ་གྱི་ཤུལ་བཞག་དེ་ཉིད་རེད། ཆེས་སྔ་མོའི་སྐབས་ཀྱི་རྡོ་རིང་ལས་ང་ཚོར་ཡིད་དུ་འོང་བའི་སྐད་དང་ཡི་གེ་ཡོད་པ་དང་། ད་རུང་ལག་ཆ་དང་ལྡེབ་རིས་སོགས་ཀྱི་ཁོང་ཅག་གི་འཚོ་གནས་བྱས་བའི་བདེན་པ་རྙེད། དེ་ལས་ཤེས་པ་ནི་རིམ་བཞིན་འགྱུར་བ་དང་འཕེལ་རྒྱས་བྱུང་བ་དེ་རེད། འདི་དག་གི་རྒྱུད་རིམ་ལས་མིའི་རིགས་ཀྱི་ལོ་རྒྱུས་སྟེང་ཆེས་སྔ་བའི་གསར་བརྗེ་གཉིས་བྱས་པ་སྟེ། དང་པོ་ནི་གོག་འགྲོ་ལས་བྲལ་ཏེ་ལག་པ་འགུལ་ཞིང་ཅ་ལག་བཟོ་བ་དང་། གཉིས་པ་ནི་མེ་རྙེད་པ་དང་མེ་བེད་སྤྱོད་གནང་པ་དེའོ། ཆེས་སྔ་མོའི་ཤུལ་བཞག་དང་དེ་དག་ལས་གདོད་མའི་གསོ་རིག་གི་རྣམ་པ་ཙམ་དར་བའི་ལམ་བུ་བཟོས། དཔེར་ན་གནོད་སྐྱོན་བྱུང་བར་རིག་པ་ཅན་དག་གི་གཟུགས་པོ་འཕེལ་རྒྱས་ཀྱི་ཕྱོགས་སུ་གཞོལ་བའོ།     དཔེར་ན་རྒྱུན་ལྡན་མིན་པའི་མིའི་སྐྱེས་འཕེལ་དང་སྐྱེ་འཕེལ་འཚར་ལོངས་དལ་བའི་མིའི་རྣམ་འགྱུར་ལྟ་བུ་དང་། ལག་པའི་ཕྱག་རྒྱ་ནི་རྒྱུན་ལྡན་གྱི་བུ་ཕྲུག་དང་འདྲ་ཞིང་། ང་ཚོས་དེང་སྐབས་ཀྱི་མི་ཚོགས་ལས་མཐོང་བའི་ལྟ་བ་དང་ཁྱད་ཆོས་ལས་གནའ་བོའི་མིའི་རིགས་ཀྱི་གནས་ཚུལ་རིག་འདེད་བྱེད་ཐུབ། གནས་ཚུལ་འདི་ཆ་མཚུངས་སུ་གསོ་རིག་ལོ་རྒྱུས་སུ་སྤྱད་པ་ཡིན། འདི་ལྟར་ཕྱི་རོལ་གྱི་མི་རིགས་དག་གི་སྲོལ་རྒྱུན་གསོ་རིག་དག་ལས་ཀྱང་ཆ་མཚུངས་ཀྱི་ལྟ་བ་འདི་དག་མཐོང་ཐུབ། འོན་ཏེ་ང་ཚོས་རྒྱུན་དུ་ལྟ་བའི་སྐོར་ནི་གདོད་མའི་འབྱུང་ཁུངས་ཀྱི་སྐུད་སྣེ་དེ་ཤིན་ཏུ་རྙེད་དཀའ། འདི་ནི་དཔེར་ན་ག་གེ་མོའི་སྐད་རིགས་དང་མཚུངས་ཤིང་། དཔེར་ན་པ་སཱ་ཁི་༼Basque༽དང་ཨེ་ཐི་རོ་སི་ཁེན་༼Etruscan༽སྐད་ཡིག་ལྟ་བུ་རེད། དེ་དག་ནི་རྡོ་ཆས་གསར་མའི་སྐབས་སུ་རེད། གསོ་རིག་གི་དད་མོས་དང་རྨོངས་སེམས་ཇི་བཞིན་དེ་དག་གི་འབྱུང་ཁུངས་ཡང་ཆེས་གདོད་མའི་རིག་གནས་ནང་རོལ་དུ་མཉམ་དུ་རྒུད་སོང་།     ལོ་རྒྱུས་དང་ཞིབ་འཇུག་གི་བདེན་པ་ལྟར། ངོ་མཚར་བའི་གནའ་གཏམ་ལས་དཔེར་ན་ཤ་འོད་རྒྱུགས་ཏེ་ཡ་ཐི་ལིན་ཏི་སི་གླིང་ཕྲན་གྱི་གཏམ་རྒྱུད་ལྟ་བུ་དང་། ཕལ་ཆར་ཡ་ཐོག་རིང་མོའི་སྐབས་སུ་བྱུང་མྱོང་བའི་བདེན་པ་དེ་རེད། གདོད་མའི་མི་རིགས་སུ་ལའང་གཏམ་རྒྱུད་འདྲ་མིན་མང་པོ་བྱུང་ཞིང་། དཔེར་ན་སྲིན་པོ་མགོ་དགུ་ལྟ་བུའང་ཕལ་ཆེར་ཡ་ཐོག་རིང་མོའི་སྐབས་སུ་བྱུང་བའི་དོན་དངོས་བདེན་དཔང་ཞིག་ཏུ་འོས་སུ་མཆིས། ཡིན་ནའང་མི་རབས་རྗེས་མ་དག་གི་སྒྲོ་འདོགས་ཅུང་ཟད་བྱས་པ་ལས་མ་འདས།     དེ་བས་ཡ་ཐོག་རིང་མོའི་སྐབས་ཀྱི་གསོ་རིག་གི་གནད་དོན་སྐོར་ལ་ཤིན་ཏུ་སྤྲོ་བས་བརྟས་ཤིང་འོན་ཏེ་དཀའ་ངལ་ཡང་ཤིན་ཏུ་ཆེ། དེ་ལྟར་འདིའི་སྐོར་ལ་ཕལ་ཆེར་ལོ་རྒྱུས་ཀྱི་སྤྱི་ཁོག་རྙེད་དཀའ་ཡང་ཅུང་ཟད་འཕེལ་རྒྱུས་བྱུང་རིམ་གྱི་བར་ཁྱམས་ཙམ་གླེང་ཐུབ་ནའང་འདོད་བློ་ཚིམ་ཆོག་ཆོག་རེད།     གཉིས་པ། རང་བཞིན་དུ་བྱུང་བ་དང་ཉམས་མྱོང་གི་གསོ་རིག    ང་ཚོའི་གསོ་རིག་ཅེས་པའི་ཐ་སྙད་ལ་བསམ་ནའང་རང་ཉིད་དང་མི་གཞན་པའི་མཚོན་པའི་ན་ཟུག་གི་སྡུག་བསྔལ་སེལ་བ་དང་། ཡང་ན་མཚོན་རྨ་དང་ལྷན་སྐྱེས་ཀྱི་ན་ཚས་མནར་བའི་མཚོན་ཐོག་མར་བསམ་དགོས་པ་ནི་གསོ་རིག་གི་འབྱུང་ཁུངས་སྟེ་མིའི་རང་བཞིན་ལས་བྱུང་བའི་ནུས་པ་དང་། སྡུག་བསྔལ་གྱི་ཐོག་མའི་མཚོན་བྱེད་ཀྱང་མིའི་རང་བཞིན་དེ་ལས་བྱུང་བ་དང་གཅིག་མཚུངས་ཡིན་པ་དེའོ། རང་བཞིན་ནུས་པ་དེ་ནི་གསོ་རིག་ལས་རྒྱུན་མཐོང་གི་སྲོག་ཆགས་དག་གི་རྣམ་པ་ཞིག་སྟེ། གནའ་བོའི་གྷི་རིག་དང་ལ་ཏིང་གི་རྩོམ་པ་པོ་དག་གི་ངག་རིག་ལས་ཁོང་ཅག་གི་ཐེ་ཚོམ་བྲལ་བར་ཟིན་འགོད་གནང་བའི་གཏམ་རྒྱུད་ཡོད། དཔེར་ན་སྲོག་ཆགས་ཀྱི་ཆུ་གྲང་མོས་རང་ཉིད་ཀྱི་ཚ་བ་སེལ་ཐབས་དང་། རྨ་ཁ་སོགས་ལ་ལྕེ་ལྡག་གིས་ནད་འབུ་དུག་སེལ་གྱིས་ན་ཟུག་གི་སྡུག་བསྔལ་འཇོམས་ཐབས་སོགས་ཐེ་ཚོམ་བྲལ་བའི་དཔེ་འཇོག་དག་རེད། ཁྱི་ལ་མཚོན་ནའང་རྐང་ལག་གཅིག་རྨས་ཚེ་རྐང་པ་གསུམ་ལ་བརྟེན་ནས་རྨས་ཟིན་པའི་ཡན་ལག་དེ་ཉིད་ས་ལ་མ་རེག་པར་འགྲོ་ཞིང་དུས་ཡུན་ཐུང་ངུའི་ནང་དུ་རྨ་སོས་ཤིང་སང་དྲག་འབྱུང་བར་མགྱོགས་པོ་ཆགས། གཞན་ཡང་སྤྲེའུ་ལ་སོགས་པ་ན་ཚ་བྱུང་བ་ལ་སྤྲེའུ་གཞན་དག་གི་རམ་འདེགས་བྱེད་པའི་མཚོན་རྒྱུན་ལྡན་གྱི་དོན་རྐྱེན་མང་པོ་མཆིས་སོ།     ཨ་མའི་བརྩེ་བ་དང་དཔེར་ན་བུ་ཕྲུག་གཉོར་སྐྱོང་གི་རྣམ་འགྱུར་དང་། མི་རིགས་རང་ཉིད་ཀྱི་ལྷན་སྐྱེས་རང་བཞིན་གསལ་པོ་མངོན་ཡོད། བུད་མེད་བུ་ཕྲུག་བཙའ་མྱོང་མཁན་ནས་སྦྲུམ་མ་སྐྱེས་བསུ་ལ་རམ་འདེགས་བྱེད་པས་མཚོན་འདི་ནི་གསོ་རིག་གི་ཆེས་ཐོག་མའི་སྐབས་ཀྱི་གསོ་རིག་གི་མྱུར་སྐྱོབས་རམ་འདེགས་ཀྱི་རྣམ་པ་ཞིག་རེད།     གོང་དུ་བརྗོད་པ་དག་ནི་རང་བཞིན་གྱི་ནུས་པའི་ལྟ་བ་ལས་རྟོགས་པའི་གནའ་བོའི་སྐབས་ཀྱི་རྗེས་ཤུལ་རེད། དེ་ནས་རིམ་བཞིན་འགྱུར་བ་བྱུང་སྟེ་ཉམས་མྱོང་གསོ་རིག་ཆགས། ནད་གཞི་གང་གི་མཚན་ཉིད་དང་རྒྱུ་རྐྱེན་ལ་སོགས་པར་ལྟ་བ་བྱུང་སྟེ། མཚོན་རྨ་སོགས་ཕྱི་རྐྱེན་ལས་བྱུང་བ་ལམ་གསེང་ངོས་འཛིན་ཐུབ་ཅིང་། ནད་གཞི་མང་པོ་ཞིག་སྟེ་གཤང་སྲིན་དང་ཕྱི་ངོས་ཀྱི་པགས་ནད་ལ་སོགས་པའོ། དེ་དག་ལ་རྒྱུ་རྐྱེན་བཙལ་ཞིང་ནད་གཞི་འཇོམས་ཐུབ། དོན་དངོས་འདི་དག་ལས་ང་ཚོའི་ཆེས་གདོད་མའི་སྐབས་སུ་ནད་གཞིའི་འབྱུང་ཁུངས་རིག་པའི་ལྟ་བ་དར་བའི་དབུ་བརྩམས་པ་རེད། གོང་གི་མཚན་ཉིད་དག་ལས་བཤད་ཐུབ་པ་དང་ཡང་ན་ཉུང་མཐའ་ཡང་བདེན་པར་འཛིན་ཐུབ། ནད་གཞི་རེ་རེ་ལ་རྒྱུ་རྐྱེན་རེའི་བཙལ་ཞིང་ཕྱི་རྐྱེན་ལས་བྱུང་བའི་ནད་རྒྱུས་རེ་ལ་ཐད་ཀར་འབྲེལ་འདུགཆབ་ཅིག་མེས་པོ་དག་གིས་གཏན་ཚིགས་ལྡན་པའི་སྐྱེས་ཁམས་རིག་པའི་ཟགས་ཐོན་གྱི་གཙོ་གནད་དང་དེ་འབྲེལ་ནད་གཞི་ལ་ཤས་ཀྱི་འབྲེལ་བ་རྟོགས། འོན་ཏེ་སྐྱེས་ཁམས་ཀྱི་ཞིང་ཁམས་ལས་སྦྲུམ་བཙའ་དང་སྐྱེས་འགོགའཚར་ལོངས་དང་འཆི་བ་སོགས་མཚོན་པའི་བསམ་ཡུལ་ལས་འདས་པའི་རྣམ་པ་དག་རེད། དོན་སྣོད་སོགས་ཐད་ཀར་རྒྱུས་ལོན་མ་བྱུང་ཞིང་དེ་དག་ནི་རང་བྱུང་ལས་བརྒལ་བའི་ལྷའི་ཁོང་གཏོགས་སུ་བརྩི།     བསམ་བློ་འདི་དག་གི་འབྱུང་ཁུངས་ནི་སྲོག་ཆགས་དག་གི་ཚེ་སྲོག་སྣང་ཚུལ་དང་ནད་རྒྱུས་གསལ་པོ་རྟོགས་མེད། རྒྱུ་རྐྱེན་གསལ་པོ་མ་རྟོགས་པར་ནད་གཞི་དང་འཆི་བ་ནི་གསང་བ་ལྐོག་གྱུར་དང་ངོ་མཚར་བའི་ལྷ་འདྲེ་ཞིག་ལུས་ལ་ཞུགས་པར་འདོད། དཔེར་མཚུངས་ནི་གདོད་མའི་མིས་ཤེས་གསལ་གྱི་མི་དང་སྲོག་ཆགས། འབུ་ཕྲ་བཅས་དང་ཡང་ན་འདི་དག་དང་བར་ཐག་ཧ་ཅང་རིང་བའི་དངོས་པོ་དང་། སྐར་ཁྱིམ་དང་ཡང་ན་ནམ་མཁའ་རུ་གནས་པའི་དངོས་པོ་ཞིག་ལ་འདོད། གདོད་མའི་སྐབས་སུ་དངོས་པོ་འདི་དག་ལ་འགྲེལ་བརྗོད་དཀའ་ཞིང་དེ་བས་བསམ་བློ་སྐྱེས་ཤིང་སྐར་ཁྱིམ་གཞན་དག་ལས་སྐྱེས་དངོས་དང་སྐྱེས་ཁམས་ཀྱི་མཚོན་པའི་ནད་གཞི་ལ་འགྱུར་བ་བྱུང་བར་བསམ། ལྷག་པར་དུ་དུས་མཚམས་རང་བཞིན་གྱི་བུད་མེད་ལ་ཟླ་མཚན་འབྱུང་བ་ལྟ་བུ་རེད།     གནའ་དུས་སུ་མི་རིགས་ཚང་མར་ཐུན་མོང་གི་ལྟ་བ་ཞིག་ནི་རང་བྱུང་གིས་ཀྱང་ནད་གཞི་བཅོས་བའི་མ་ལག་ལྡན་པར་འདོད་པ་དེ་ཡིན། དེ་ལྟར་ཟུག་རྔུ་འདོན་པ་དང་ནད་ལས་གྲོལ་རྗེས་གནོད་རྐྱེན་སྡུག་བསྔལ་མེད་པར་བྱས་རྗེས་གཞི་ནས་རང་བྱུང་གི་དྲག་བསྐྱེད་བྱུང་བ་རེད། དེ་མཚུངས་ཀྱི་ཁོང་ནད་ལས་མངོན་ཐུབ་པ་དང་མི་ཐུབ་པའི་ནད་གཞིའི་རྒྱུ་རྐྱེན་དང་ལེགས་བཅོས་ཀྱི་ལྟ་བ་རྙེད། དྲག་བསྐྱེད་དཀའ་བ་དག་ལ་གཟུངས་སྔགས་ཀྱིས་བཅོས་ཐབས་དང་། རང་བྱུང་ཁམས་སུ་གནས་བའི་དཔེར་ན་ཉི་མ་དང་ཟླ་བ། མཚོ་མོ་དང་གློག་ལ་སོགས་པའི་ནུས་པས་ན་ཚ་བྱུང་བ་དང་། དེ་འབྲེལ་བཅོས་ཐབས་ཀྱི་སྐབས་སུའང་མགྱོགས་མྱུར་ངང་རང་བྱུང་གི་ནུས་པ་སྟེ། ཚ་བ་དང་ཉི་འོད་ཆུ་ལ་སོགས་པའོ། སྐྱེས་དངོས་ལ་ཞིབ་བཤེར་བཅོས་ཐབས་དེ་འང་སྲོག་ཆགས་ཀྱི་ལུས་སྟེང་ནས་རྙེད་ཅིང་ལ་ཤས་དུག་ཡོད་དུག་མེད་ཤེས་རྟོགས་བྱུང་། ལ་ཤས་ནས་བཅོས་བསྐྱེད་ལ་ཕན་འབྲས་ཐོན་ཞིང་ན་ཟུག་གཅོག་པ་དང་ནད་གཞི་གསོ་བཅོས་ལ་ནུས་པ་རྙེད། དེ་བས་མི་རྣམས་ཀྱི་མིག་ལམ་གྱི་སྡོང་རྒན་དེ་ཡུལ་དུས་ལས་བརྒལ་བའི་ལྷ་ཤིང་ཞིག་ཏུ་བརྩི་ཞིང་དེ་ལྟར་ཉམས་མྱོང་གསོ་རིག་དང་སྒྱུ་འཕྲུལ་བསམ་བློ་གཉིས་ལ་འབྲེལ་བ་བྱུང་། ཉུང་མཐའ་ཡང་སྐྱེས་དངོས་རྩི་ཤིང་ལ་འདི་ལྟ་བུའི་གཏམ་རྒྱུད་དང་གནའ་གཏམ་དེ་མི་རབས་རྗེས་མ་བརྒྱུད་ནས་བྱུང་། དཔེར་ན་དམ་པའི་གསུང་རབ་ལས་ཀྱང་ལྷ་ཤིང་དང་འདྲེ་ཤིངདུ་གླེང་བ་ལྟར་འབྲེལ་བ་ངེས་ཅན་ཡོད། ཁོང་ཅག་གིས་ད་རུང་གནའ་བོའི་སྐབས་སུ་ལྗོན་ཤིང་ལ་དད་པའི་ཆོ་ག་ཡོད་པ་རྙེད་ཅིང་། གཞན་ཡང་གནའ་དུས་རྒྱུན་མཐོང་གི་དམངས་སྲོལ་ཞིག་རེད། ནད་པའི་གྱོན་གོས་སོགས་ཤིང་སྡོང་སྟེང་བཀལ་ན་དྲག་སྐྱེད་འབྱུང་བར་འདོད་ཅིང་། དཔེར་ན་གནའ་བོའི་སོ་གི་ལིན་གྱི་ཁི་ཨར་ཐི་༼Celts༽མི་རིགས་དང་ད་ལྟ་ནུབ་གླིང་བྱང་མའི་མི་རིགས་ལ་ད་རུང་སྲོལ་རྒྱུན་དེ་ལྡན་ཡོད། དེ་ལྟར་རྩི་ཤིང་སྲོག་ལྡན་དུ་འདོད་པ་ལྟ་བུ་དང་ཕན་འབྲས་ངེས་ཅན་དུ་འདོད་པའི་བཤད་རྒྱུན་དང་དབྱི་ཏ་ལིའི་མཁར་གྱང་རི་མོ་སྟེང་དང་ངྷི་རོ་ཡུས་༼ Druids༽ཆོས་བརྒྱུད་སོགས་སུ་ཟིན་བྲིས་བཀོད་འདུག དེང་སྐབས་ཀྱང་བཤད་ཚུལ་དེ་མ་ཉམས་པར་ཡོད།      ཁ་བྱང་ཕྱི་མོ། འཛམ་གླིང་གསོ་རིག་ལོ་རྒྱུས་ལས། ཡ་ཐོག་གདོད་མའི་གསོ་རིག་གི་འབྱུང་ཁུངས།（༡）(རྩོམ་འགན་པ། ལྷ་དབང)