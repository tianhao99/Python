༄༅།།བོད་ཀྱི་སྨན་རྩ་གྲགས་ཆེན་ཏེ་གླང་སྣ།
གླང་སྣ།
རོ་ནུས།རོ་མངར་བསྐ།ཞུ་རྗེས་དྲོ།ནུས་པས་རྨ་འདྲུབ་ཆུ་འགགས་འབྱིན།རུས་ཚིགས་ཀྱི་ཆུ་སེར་སྐེམ།བཅུད་དང་ལྡན་པས་ལུས་སྟོབས་སྐྱེད།
འདྲ་དཔེ།འཁྲུངས་དཔེར།གླང་སྣ་ཉིན་སྲིབ་སྤང་ལ་སྐྱེ།རྩ་བ་སྡོང་པོ་གཅིག་པོ་སྟེ།མེ་ཏོག་ཕྲ་མོ་རྒྱ་ཚོས་ཁ།སྣ་རྒྱག་གླང་ཆེན་སྣ་དང་འདྲ།ལོ་མ་སྨུག་ལ་སྲབ་དྲི་ཞིམ།ནུས་པས་རུས་པའི་ཆུ་སེར་སྐེམ།རྨ་འདྲུབ་ཆུ་འདྲེན་བཅུད་དང་ལྡན།ཞེས་གསུངས།
སྐྱེ་གནས་དང་ལས་སྣོན།རང་ལྗོངས་ཀྱི་ས་ཆ་གར་ཡང་ཡོད་པ་དང་མང་ཆེ་བ་སྤང་དང་ལྡུམ་གསེབ་སོགས་སུ་སྐྱེ།སྨན་དུ་སྦྱར་བྱ་ནི་མེ་ཏོག་སྟེ།ཟླ་བ་༧ནས་༨པར་བཏུས་ནས་ཉི་སྐམ་ལེགས་ཚགས་བྱ།