༄༅།།བོད་ཀྱི་སྨན་རྩ་གྲགས་ཆེན་ཏེ་སྤྱང་ཚེར་རྒོད་པ།
སྤྱང་ཚེར་རྒོད་པ།
    རོ་ནུས།རོ་ཁ།ཞུ་རྗེས་སྙོམས།ནུས་པས་བད་ཀན་གྱི་ནད་དང་མ་ཞུ་བ་རྣམས་གྱེན་དུ་འདྲེན་ཏེ་སྐྱུགས།འབྲས་སྐྲན་དང་སྐྲངས་པོ་འདུལ།
    འདྲ་དཔེ།འཁྲུངས་དཔེར།སྤྱང་ཚེར་ནག་པོ་རྒོད་པ་ནི།ལོ་མ་གཡུང་བ་འདྲ་བ་ལ།སྡོང་པོ་ཆིག་སྐྱེས་མདའ་སྨྱུག་ཙམ།ཚེར་མ་སྒྲོ་ལྟར་སྐྱེས་པའི་རྩེར།མེ་ཏོག་རྟ་ཡི་དོམ་དོམ་འདྲ།ཞེས་གསུངས།
    སྐྱེ་གནས་དང་ལས་སྣོན།ཞིང་ཁུལ་གྱི་ས་ནག་དང་ཞིང་རྒོད་སོགས་སུ་སྐྱེ་བ་དང་སྨན་དུ་སྦྱར་བྱ་ནི་རྩ་བ་སྟེ།དཔྱིད་དུས་ཐོག་མར་ཁ་འབུས་ཀྱི་དུས་སུ་བརྐོས་ནས་ས་དྲེག་གཙང་མར་བཀྲུས་ལ་ཉི་སྐམ་ལེགས་ཚགས་བྱ།