སྐྲའི་བདེ་སྲུང་ཤེས་བྱ་ཕྲན་བུ།
གནམ་གཤིས་གྲང་དུ་འགྲོ་སྐབས། མི་མི་ཉུང་བ་ཞིག་གི་སྐྲ་འབྱི་ཚད་ཀྱང་མང་དུ་འགྲོ་གི་ཡོད། དེར་བརྟེན། གཤམ་གྱི་གནད་དོན་ཐད་དོ་སྣང་བྱེད་དགོས་པ་སྟེ། སྐྲ་འཁྲུ་བའི་སྐབས། ཆུ་དྲོད་འཇམ་ནང་ཚུའུ་ཏོག་ཙམ་བླུགས་རྗེས་རྒྱུན་གཏན་ལྟར་བཀྲུས་ན་སྐྲ་འབྱི་བ་སྔོན་འགོག་བྱེད་ཐུབ། ཡང་དེ་མིན་སྐྲ་ལ་སྐྲ་འཁྲུད་དག་རྫས་ཏོག་ཙམ་བྱུགས་ནས་ལྦུ་བ་ལངས་རྗེས་ཚུའུ་ཧའོ་ཧྲེང་10ནས་20ཙམ་ཐད་ཀར་སྐྲ་ལ་བྱུགས་ནས་སྐར་མ་3ནས་5ཙམ་འཕུར་རྗེས་ཆུ་བཤལ་གཙང་མ་གཏོང་དགོས། དེ་ལྟར་གཟའ་འཁོར་གཉིས་ཙམ་རྒྱུན་འཁྱོངས་བྱས་ན་སྐྲ་འབྱི་བ་སྔོན་འགོག་བྱེད་ཐུབ།
          གལ་སྲིད་སྐྲ་འབྱི་ཚད་ཤུགས་ཆེ་ཙམ་ཡོད་ན། ངེས་པར་དུ་གོང་གསལ་གྱི་བྱ་ཐབས་རྣམས་སྤྱད་པའི་ཁར། ད་དུང་ཟས་རིགས་ལའང་དོ་སྣང་མང་ཙམ་བྱེད་དགོས། དཔེར་ན། རྒྱུན་དུ་སྲན་སེར་དང་། སྲན་ནག སྒོ་ང་། ཉ་ཤ  ཤཱ་མི། བ་དམ་བཙོས་མ། པོའོ་ཚལ། ཤིང་ཏོག་ངང་ལག་སོགས་མང་ཙམ་བཟས་ན་སྐྲ་འབྱི་བ་སྔོན་འགོག་ཐུབ།