བོད་ལྗོངས་སུ་བོད་སྨན་གྱི་ཚན་རིག་ཤེས་བྱ་ཁྱབ་སྤེལ་བྱེད་པའི་བྱེད་སྒོ་སྤེལ་བ།
ཚེས༡༥ཉིན་ལྷ་སར་“གཞི་རིམ་དུ་ཕྱོགས་ནས་ཞིང་གྲོང་ལ་ཞབས་འདེགས་ཞུ་བ་དང་ སེར་སྐྱ་མང་ཚོགས་ལ་ཕན་བདེ་སྟེར་བ”བརྗོད་གཞི་ཡིན་པའི་ཀྲུང་སྨན་གསོ་རིག་ཀྲུང་གོར་བསྐྱོད་ཅེས་པའི་བོད་ལྗོངས་བོད་སྨན་ཚན་རིག་ཤེས་བྱ་ཁྱབ་སྤེལ་བྱེད་པའི་བྱེད་སྒོ་ཞིག་སྤེལ་བ་རེད།
     འཕྲོད་སྟེན་པུའུ་ཡི་པུའུ་ཀྲང་གཞོན་པ་དང་རྒྱལ་ཁབ་ཀྲུང་སྨན་གསོ་རིག་དོ་དམ་ཅུད་ཀྱི་ཅུད་ཀྲང་ཝང་ཀའོ་ཆང་ལགས་བྱེད་སྒོ་སྤེལ་བའི་མཛད་སྒོར་ཞུགས་གནང་ཡོད་པ་རེད།
     ཐེངས་འདིའི་བྱེད་སྒོ་ནི་བོད་ལྗོངས་ཀྱི་ས་ཁུལ་དང་གྲོང་ཁྱེར་བདུན་གྱི་རྫོང༧༣དུ་སྤེལ་རྒྱུ་ཡིན་ཞིང་།   མང་ཚོགས་རྣམས་ལ་བོད་སྨན་གྱི་ཚན་རིག་ཤེས་བྱ་ཁྱབ་སྤེལ་བྱེད་པའི་དྲིལ་བསྒྲགས་དཔེ་ཆ་དང་རྒྱུ་ཆ།པར་དེབ་བཅས་ཁྲི་ལྷག་བཀྲམས་གནང་བ་དང་།   བོད་སྨན་ཆེད་མཁས་པ་རྩ་འཛུགས་གནང་ནས་སྨན་བཅོས་བྱེད་རྒྱུ་རེད།    ཟླ༨པའི་ཚེས༢༩ཉིན་ནས་ཚེས༣༡ཉིན་བར་ས་ཁུལ་ཡོངས་ཀྱི་རྩྭ་སྨན་དང་བོད་སྨན་གྱི་ཤེས་བྱ་འགྲན་བསྡུར་བྱེད་པ་ཞེས་པའི་བྱེད་སྒོ་སྤེལ་བ་དང་།   ཟླ༩པའི་ནང་དུ་ཐེངས་གཉིས་ནས་གསུམ་བར་དུ་བོད་སྨན་གྱི་ཚན་རིག་ཤེས་བྱ་ཁྱབ་སྤེལ་བྱེད་པའི་དམིགས་ཁྲིད་གནང་རྒྱུ་ཡིན་པ་མ་ཟད།   ད་དུང་རྒྱལ་ཡོངས་གྱི་ཀྲུང་སྨན་མཁན་པོ་རྒན་གྲས་དག་གིས་ཕྱི་རབས་རྒྱུད་འཛིན་པར་གསོ་རིག་ཕྱོགས་ཀྱི་མཛུབ་སྟོན་དང་ཉམས་མྱོང་བརྗེ་རེས་བྱེད་པའི་ཚོགས་འདུ་འཚོག་རྒྱུ་ཡིན་པ་དང་།   དེ་མཚུངས་སུ་འབྲེལ་ཡོད་ཀྱི་གསོ་སྐྱོང་སྦྱོང་བརྡར་སྣ་ཚོགས་བྱེད་རྒྱུ་རེད།   དཔེར་ན།   བོད་སྨན་ཚན་ཞིབ་དོ་དམ་བྱེད་སྟངས་སྦྱོང་བརྡར་བྱེད་པ་སོགས་ཀྱི་བྱེད་སྒོ་སྤེལ་རྒྱུ་ཡིན་པ་ལྟ་བུ།   དེ་མ་ཟད་ད་དུང་མཚམས་སྦྱོར་ཚན་པ་མཐོ་གྲས་གདན་འདྲེན་ཞུས་ནས་བོད་སྨན་གྱི་ཚན་རིག་ཤེས་བྱ་དང་གཡུར་དུ་ཟ་བའི་གྲུབ་འབྲས་མཐའ་དག་ཁྱོན་ཡོངས་ནས་འགྲེམ་སྟོན་དང་དྲིལ་བསྒྲགས་གནང་རྒྱུ་ཡིན་པ་རེད།
     མཛད་སྒོའི་སྟེང་དུ་བོད་རང་སྐྱོང་ལྗོངས་འཕྲོད་བསྟེན་ཐིང་གིས་བྱམས་པ་འཕྲིན་ལས་སོགས་བློ་མཐུན་༡༦ལ་ས་ཁུལ་ཡོངས་ཀྱི་སྨན་པ་སྐད་གྲགས་ཅན་ཞེས་བྱ་བའི་མཚན་སྙན་གནང་བ་དང་།    བོད་སྨན་སྐད་གྲགས་ཅན་གྱི་འཐུས་མི་རྣམས་ལ་གཟི་བརྗིད་མཚན་སྙན་གྱི་དཔང་ཡིག་གནང་།    རྒྱལ་ཁབ་ཀྲུང་སྨན་གསོ་རིག་དོ་དམ་ཅུད་ཀྱིས་བོད་ལྗོངས་འཕྲོད་བསྟེན་ཐིང་（བོད་སྨན་དོ་དམ་ཅུད།）ལ་བྱེས་བགྲོད་རླངས་འཁོར་ཅིག་ལེགས་སྐྱེས་སུ་ཕུལ་བ་མ་ཟད།   ད་དུང་བོད་སྨན་ལས་ཁུངས་ལ་སྨན་བཅོས་སྒྲིག་ཆས་ཀྱང་ཞལ་འདེབས་སུ་སྩལ་གནང་བ་རེད།   ཀྲུང་གོའི་བོད་ལྗོངས་གསར་འགྱུར་དྲ་བ།