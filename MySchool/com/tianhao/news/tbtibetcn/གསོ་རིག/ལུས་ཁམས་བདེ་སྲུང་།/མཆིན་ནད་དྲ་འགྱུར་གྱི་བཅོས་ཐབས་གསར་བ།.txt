མཆིན་ནད་དྲ་འགྱུར་གྱི་བཅོས་ཐབས་གསར་བ།
མཆིན་པ་སྲ་འགྱུར་གྱི་ནད་གཞི་ནི་ཕྱི་ལུགས་གསོ་རིག་གིས་གསོ་བཅོས་བྱེད་པར་དཀའ་བ་ཞིག་ཡིན། མཆིན་པའི་སྐྲན་ངན་གྱུར་ན་དེ་བས་ཀྱང་བཅོས་དཀའ། མཆིན་པ་སྲ་འགྱུར་ཅན་གྱི་ཟགས་ཆུ་སྟེ། གསུས་པ་ཤིན་ཏུ་ཆེ་ལ་ལྩི་ཞིང་ལྡིར་བའི་ནད་གཞི་གསོ་དཀའ་བའི་རིགས་ཀྱི་བཅོས་ཐབས་ལ་ལྟོས་འཇོག་གིས་ལྕི་བ་སོགས་དུས་རིམ་རྣམ་པ་གསུམ་གྱི་སྒོ་ནས་དབྱེ་བ་ལས། དུས་རིམ་དང་པོར་མཚོན་ན་མཆིན་ཆུ་ཟགས་མ་ཟགས་གང་ཡང་ཚུལ་བཞིན་བཅོས་ན་གསོ་ནུས། དུས་རིམ་བར་མ་ཧ་ཅང་ཡུན་རིང་མ་ལོན་པར་ཆུ་ཟགས་ནས་གསུས་པ་རུམ་དུ་མི་ཤོང་བ་ལྟ་བུ་ལ་ཆུ་དབྱུང་བའི་ཐབས་དང་སྦྲགས་ཏེ་བཅོས་ན་བཅའ་ཐུབ། རྒྱུད་ལས། འཆི་བ་སློང་བྱེད་བདུད་རྩི་བུམ་པ་ཡིན་ཞེས་པ་ལྟར་གསོ་བྱ་དང་གསོ་བྱེད་གཉིས་ཀྱིས་འབད་བརྩོན་བྱེད་དགོས། དུས་རིམ་ཐ་མར་མཚོན་ན་རྒྱུད་ལས། དཔེར་ན་རྐོན་པ་ནང་གི་བྱ་དང་འདྲ། །མ་ཤོར་ཟིན་ལ་ཤོར་ན་ཟིན་ཐབས་མེད། །ཅེས་གསུངས་པ་ལྟར ། ནད་ཡུན་ལོན་ནས་སྟོབས་ཆེར་གྱུར་པའམ་ཤུགས་རྫོགས་པ་ན་འགྱངས་པའི་དུས་ཡིན་ཕྱིར། ཟགས་ཆུའི་མདོག་ཁྲག་དང་འདྲ་བའི་དམར་པོར་གྱུར་ཚེ་བཅོས་སུ་མེད་པས་སྤང་བར་བྱ་དགོས །
བཅོས་ཐབས་ལ་སྤྱིར་སྤྱིར་མཆིན་ནད་ཅན་ལ་དུག་ཤས་ཀྱི་བཤལ་སྨན་གཏོང་ཚུལ་སོགས་ཡོད་ལ། འོན་ཀྱང་ནད་གཞི་ལྕི་བའི་རིགས་ལ་སློབ་དཔོན་མཁས་པས་མྱོང་ཁྲིད་དང་མཐོང་རྒྱུད་ཀྱི་ལག་ལེན་འདང་ཁེལ་ཞིག་མེད་པར་འོལ་ཚོད་ཀྱིས་སྨན་སྦྱིན་མི་རུང་ལ། དུག་བཏོན་པ་ཞིག་ཡིན་ཡང་ནད་གཞི་ལྕི་བའི་རིགས་ལ་ཤིན་ཏུ་གཟབ་ནན་བྱ་དགོས་པ་ཡིན། དེ་ཡང་བཤད་ཟིན་པའི་ཚ་གྲང་སོགས་དུས་དང་རྣམ་པ་ཀུན་ཏུ་བརྟགས་ནས་ཞོགས་པ་དང་ཕྱི་དྲོ་སེ་འབྲུ་དྭངས་གནས་རིག་པས་བགྲོས། ཉིན་དགུང་བཙུན་མོ་གུར་བཀུམ་ཉེར་གཉིས་བསྟེན་དགོས། གསུས་པ་ཤིན་ཏུ་ལྕི་ཞིང་ལྡིར་བའི་ནད་གཞི་ལྕི་བའི་རིགས་ལ། ཆུ་ཡུན་དུ་དབྱུང་བའི་ཐབས་དང་སྦྲགས་ཏེ། གུམ་ཀུམ་མཆོག་དང་དོམ་མཁྲིས་གཉིས་ཀྱིས་སྨན་རྟ་བྱེད་དགོས།
 སྔོན་འགོག་ལ་ཆང་རག་སོགས་ཟས་སྐོམ་ཚ་སྐྱུར་རིགས་ཉུང་ཙམ་བསྟེན་པ་དང་བཙོག་འགོས་དང་ལུས་ཁམས་མི་འཁྲུགས་པ་བཅས་བྱེད་དགོས་པ་དང་། ལྷག་པར་དུ་མཆིན་ཚད་ཀྱི་ནད་སོགས་དུས་ལྟར་སྨན་བཅོས་བྱེད་དགོས། །