བོད་ལྗོངས་སུ་ཨེ་ཙིའི་འགོས་ནད་ཀྱི་ནད་པ་འཕར་སྣོན་བྱུང་འདུག
ད་ལོའི་ཟླ ༡ ནས་ཟླ ༡༡ པའི་བར། བོད་རང་སྐྱོངལྗོངས་ཀྱིས་སྤེལ་བའི་སྙན་ཞུ་ལྟར་ན། བོད་ལྗོངས་སུ་ཨེ་ཙིའི་ནད་དུག་ཕོག་མཁན་དང་ནད་པའི་རིགས ༧༥ ལ་སླེབས་ཡོད། དེའི་ཁྲོད་ཨེ་ཙིའི་འགོས་ནད་བྱུང་བའི་ཕོ་མོའི་བསྡུར་ཚད་ནི ༢:༡ ཡིན་ལ། ལོ་ན ༢༡ ནས ༥༠ བར་གྱི་མི་སྣར་ཨེ་ཙིའི་འགོས་ནད་བྱུང་བའི་བསྡུར་བ ༨༡.༠༨% ཡིན་པ་རེད། 
          ལོ་རྗེས་མར་རང་སྐྱོང་ལྗོངས་ཀྱི་འཕྲོད་བསྟེན་སྡེ་ཁག་གིས་ལྗོངས་ཀྱི་ཁུལ ༧ དང་རྫོང ༧༤ རུ་རྟོག་དཔྱོད་ས་ཚིགས་བཙུགས་ནས་ཨེ་ཙིའི་འགོས་ནད་བྱུང་མཁན་ལས་སླ་བོར་གསར་རྙེད་བྱུང་གཏུབས་པར་མཐུན་རྐྱེན་འཛོམས་པོ་བསྐྲུན་བཞིན་ཡོད། དེ་དང་མཉམ་དུ ༢༠༡༥ ལོར་ས་ཁུལ་དང་གྲོང་ཁྱེར་རིམ་པའི་ཨེ་ཙིའི་འགོས་ནད་བརྟག་དཔྱད་ས་ཚིགས་འཛུགས་པའི་འཆར་གཞི་ཡོད་ལ། རྫོང་ཁག ༧༤ ལ་ཨེ་ཙིའི་འགོས་ནད་བརྟག་དཔྱད་ས་ཚིགས་འཛུགས་རྒྱུ་ཡིན་པ་རེད།   
          ཨེ་ཙིའི་འགོས་ནད་ཅེས་པའི་ཡི་གེ་གསུམ་པོ་འདི་ཐོས་དུས། མི་མང་བོར་སྐྲག་སྣང་གིས་ཁེངས་སྲིད་ལ། ཟླ ༡༢ པའི་ཚེས ༡ ཉིན་ནི་འཛམ་གླིང་གི་ཨེ་ཙེའི་ནད་ཀྱི་ཉིན་མོ་ཡིན་པ་དང༌། ཟླ ༡༡ པའི་ཚེས ༢༨ ཉིན་གྱི་སྔ་དྲོར་རང་སྐྱོང་ལྗོངས་ཀྱི་འགོས་ནད་སྔོན་འགོག་འགོ་ཁྲིད་ཚན་ཆུང་གི་བྱ་བའི་གྲོས་ཚོགས་སྟེང༌།  རང་སྐྱོང་ལྗོངས་འཕྲོད་བསྟེན་འཆར་ལྡན་ཨུད་ལྷན་གྱི་ཀྲུའུ་རེན་ཕུར་བ་སྒྲོལ་མས་ད་ལོའི་རང་སྐྱོང་ལྗོངས་ཀྱི་ཨེ་ཙེའི་འགོས་ནད་ཀྱི་གནས་ཚུལ་ཕྱིར་སྒྲོག་མཛད་པར་མ་ཟད། རང་སྐྱོང་ལྗོངས་ཨེ་ཙེའི་འགོས་ནད་སྔོན་འགོག་གི་བྱ་བར་ཐབས་ཤེས་གང་དག་སྤྱོད་དགོས་པར་མཚམས་སྦྱོར་མདོར་བསྡུས་བྱས། 
          སྤྱི་ཟླ ༡ པའི་ཚེས ༡༡ ཉིན་ཨེ་ཙེའི་འགོས་ནད་བྱུང་བའི་ནད་པའི་རིགས ༧༥ ཤེས་རྟོགས་བྱུང་བ་དང༌། འཛམ་གླིང་གི་སྐབས ༢༧ པའི་ཨེ་ཙེའི་ནད་ཀྱི་ཉིན་མོར། ཁ་བྱང་ལ"འགུལ་བསྐྱོད་ལ་བརྟེན་ནས།ཨེ་ཙེའི་ནད་གཅིག་ཀྱང་མེད་པའི་ལམ་དུ་བསྐྱོད་པར་སྟོབས་ཤུགས་སྣོན་དགོས། དཀའ་ངལ་ལ་མགོ་བོ་མི་སྒུར་བར། ཨེ་ཙེའི་ནད་སྔོན་འགོག་བྱེད་དགོས།"ཞེས་པའི་བརྗོད་གཞི་སྤེལ།  
          ཉེ་བའི་ལོ་འགའི་རིང་དུ།ཨེ་ཙེའི་འགོས་ནད་ནི་འཛམ་གླིང་མི་དམངས་ཀྱི་ཐུན་མོང་གི་འཕྲོད་བསྟེན་དང་འབྲེལ་བའི་གནད་དོན་ཞིག་ཡིན།  མིག་སྔར་རང་སྐྱོང་ལྗོངས་ཀྱི་ཨེ་ཙེའི་འགོས་ནད་ཀྱི་སྙན་ཞུའི་ཁྲོད་ནད་པའི་གྲངས་འབོར་ཆེ་རུ་ཕྱིན་པ་དང༌། "ཉེ་བའི་ལོ་འདི་གའི་ཁྲོད་ཟླ ༡ པའི་ཚེས ༡༡ ཉིན་རང་སྐྱོང་ལྗོངས་ཀྱི་སྙན་ཞུའི་ཁྲོད་ཨེ་ཙེའི་ནད་དུག་ཕོག་པའི་མི་འབོར ༧༥ ཡོད"ཅེས་ཚོགས་འདུའི་སྟེང་ཕུར་བ་སྒྲོལ་མས་མིག་སྔར་གྱི་གནས་ཚུལ་ཁྱབ་བསྒྲགས་བྱས།      
          རང་སྐྱོང་ལྗོངས་ཀྱི་རིམས་ནད་སྔོན་འགོག་ལྟེ་གནས་ཀྱི་འབྲེལ་ཡོད་མི་སྣས་བརྗོད་དོན"རང་སྐྱོང་གི་ཨེ་ཙེའི་རིམས་ནད་ཕོ་མོའི་འཁྲིག་སྤྱོད་ལ་བརྟེན་ནས་འགོས་པ་དང༌། ད་ལོར་སྙན་ཞུའི་ཁྲོད་ཨེ་ཙེའི་རིམས་ནད་ཕོག་པའི་མི་སྣའི་ཁྲོད་ཕོ་མོའི་འཁྲིག་སྤྱོད་ལ་བརྟེན་ནས་བྱུང་བའི་ནད་པ་ནི ༩༡.༨༩% ཟིན་པ་དང༌། ཕོ་མོའི་གྲངས་འབོར་གྱི་བསྡུར་ཚད་ནི ༢:༡ ཡིན་པ་རེད། ལོ་ན ༢༡ ནས ༥༠ བར་གྱི་ཨེ་ཙེའི་ནད་ཕོག་པའི་བསྡུར་ཚད་ནི ༨༡.༠༨% ཡིན" 
          མིག་སྔར་ས་ཚིགས ༡༣ གྱིས་ཨེ་ཙེའི་འགོས་ནད་བརྟག་དཔྱད་བྱ་བ་དངོས་སུ་མགོ་བརྩམས།  རྗེས་ཕྱོགས་རང་སྐྱོང་ལྗོངས་ཀྱི་ཨེ་ཙེའི་རིམས་ནད་སྔོན་འགོག་གི་བྱ་བར་བྱེད་ཐབས་གང་དག་སྤྱོད་རྒྱུ་ཡིན་པ་རེད། ཕུར་བ་སྒྲོལ་མས་བཤད་རྒྱུར།  མིག་སྔར་ས་ཁུལ་དང་གྲོང་ཁྱེར ༦ ལྷག་གིས་སྤྲུམ་མ་དང་ཕོའི་འཁྲིག་སྦྱོར་རིམས་ནད་སོགས་ཀྱི་བརྟག་དཔྱད་བརྒྱུད་དེ་ན་གཞོན་སློབ་མ་དང་མི་འབོར་མང་བོར་རྒྱལ་ཁབ་རིམ་པའི་ནད་རིགས་བརྟག་དཔྱད་ས་ཚིགས ༡༣ འཛུགས་བསྐྲུན་བྱས་པ་དང་རིམས་ནད་སྔོན་འགོག་གི་གཞི་རྩའི་གནས་བབ་གསལ་རྟོགས་བྱུང་ཡོད།    
          ད་ལྟ་ལྗོངས་ཡོངས་སུ་ནད་དུག་སྔོན་འགོག་བྱེད་པའི་ནད་པའི་རིགས ༤༧ ཡོད་པ་དང་དེ་དག་གིས་སྨན་རྫས་སྤུས་ཀ་ལེགས་པོའི་གྲས་སྤྱོད་གྱིན་ཡོད་པས།  ནད་དུག་སྔོན་འགོག་གི་ཁྱབ་ཚད ༡༠༠% ལ་སླེབས་ཡོད། མིག་སྔར་ལྗོངས་ཡོངས་སུ་རྒྱལ་ཁབ་རིམ་པའི་ནད་དུག་སྔོན་འགོག་ས་ཚིགས ༡༣ བསྐྲུན་ཡོད་ལ། འདི་ནི་ལྗོངས་ཡོངས་ཀྱི་ཨེ་ཙེའི་རིམས་ནད་འགོག་པའི་འགྲོ་ལམ་གཙོ་བོ་ཞིག་ཡིན་པ་རེད།    
          ཨེ་ཙེའི་ནད་དུག་བརྟག་དཔྱད་ས་ཚིགས་ཉུང་བ་དང་བརྟག་དཔྱད་མི་སྣ་ཉུང་བའི་དངོས་ཡོད་གནས་སྟངས་ལ་གཞིགས་ནས ༢༠༡༥ ལོར་རང་སྐྱོང་ལྗོངས་ཀྱི་ས་ཁུལ་དང་གྲོང་ཁྱེར ༦ དང་རྫོང་ཁག ༧༤ ལ་བརྟག་དཔྱད་ས་ཚིགས་འཛུགས་ཏེ། ཨེ་ཙེའི་ནད་དུག་ཕོག་པའི་ནད་པ་མྱུར་བར་སྔོན་འགོག་བྱེད་རྒྱུ་རེད།   
           ལོ་རྗེས་མ་ནས་བཟུང་སྟེ། རིན་མེད་སྒོས་སྦྲུམ་མར་བརྟག་དཔྱད་བྱེད་རྒྱུ་ཡིན་པ་དང༌། ཕུར་བ་སྒྲོལ་མས་བཤད་རྒྱུར། ས་གནས་དང་གྲོང་ཁྱེར་སོ་སོར་རིམས་ནད་བརྟག་དཔྱད་སྔོན་འགོག་བྱ་བ་བསྒྲུབས་ནས་འཁྲིག་སྤྱོད་ཀྱི་བརྟག་དཔྱད་འདྲི་གཅོད་ཞབས་ཞུ་ལྟེ་གནས་བསྐྲུན་རྒྱུ་རེད།     
          ཆེས་ཉུང་ན་ཡང་འཁྲིག་སྤྱོད་འགོས་ནད་ཀྱི་འཕྲོད་བསྟེན་རྟོག་དཔྱོད་པ ༢ ནས ༣ མངགས་རྒྱུ་ཡིན་པ་དང༌།  འཁྲིག་སྤྱོད་ཨེ་ཙེའི་རིམས་ནད་རྟོག་དཔྱོད་འདྲི་གཅོད་ལྟེ་གནས་དངོས་འབེབས་བྱས་ཏེ་འཁྲིག་སྤྱོད་འགོས་ནད་ཀྱི་ཨེ་ཙེའི་ཉེན་ཁ་མར་ཆགས་སུ་འཇུག་རྒྱུ་རེད། རང་སྐྱོང་ལྗོངས་ཀྱི་ས་ཁུལ་དང་གྲོང་ཁྱེར ༦ དང་རྫོང་ཁག ༧༤ ལྷག་གིས་མི་གྲངས་ཁྲི་གཅིག་ལ་དངོས་སུ་བརྟག་དཔྱད་བྱས་པ་བརྒྱུད་དེ། ཨེ་ཙེའི་ནད་དུག་ཕོག་པའི་མི ༣ རྩད་ཆོད་བྱུང་བ་དང༌། ཕུར་བ་སྒྲོལ་མས་བཤད་རྒྱུར། རང་འགུལ་གྱིས་ནད་ལ་བརྟག་དཔྱོད་བྱེད་པའི་ལས་གཞི་འདིས་ཨེ་ཙེའི་རིམས་ནད་མང་བོ་སྔོན་འགོག་བྱེད་པར་ནུས་པ་ཆེན་པོ་ཐོན་ཡོད།  
          ད་ལོའི་ཟླ ༧ པ་ནས་བཟུང༌། རང་སྐྱོང་ལྗོངས་ཀྱི་ས་ཁུལ་དང་གྲོང་ཁྱེར ༦ དང་རྫོང་ཁག ༧༤ ལ་ཨེ་ཙེའི་ནད་སྔོན་འགོག་བྱ་བ་གཞི་རྒྱ་ཆེན་པོའི་སྒོ་ནས་དངོས་སུ་སྤེལ་བ་དང༌། བོད་རང་སྐྱོང་ལྗོངས་ཀྱི་ཨེ་ཙེའི་རིམས་ནད་སྔོན་འགོག་བྱ་བ་སྔར་ལས་འཐུས་ཚང་དང་མ་ལག་འཛོམས་པ་ཞིག་ཏུ་སྔོན་འགྱུར་བྱས་ནས་བོད་ལྗོངས་མི་དམངས་ལ་བདེ་ཐང་གི་འཚོ་བ་དང་ཚེ་སྲོག་གསར་བ་ཞིག་སྟེར་བར་ཅི་ནུས་སྒོས་བརྩོན་ལེན་བྱེད་བཞིན་ཡོད་དོ། ། 
     ཁ་བྱང་ཕྱི་མོ། བོད་ལྗོངས་སུ་ཨེ་ཙིའི་འགོས་ནད་ཀྱི་ནད་པ་འཕར་སྣོན་བྱུང་འདུག  
ཀྲུང་གོའི་བོད་ལྗོངས་དྲ་བའི་སྐད་འཕྲིན་སྤྱི་སྟེགས་ལ་དོ་སྣང་མཛད་རོགས།