འཛམ་ཐང་གི་སློབ་མར་སྨན་བཅོས་རོགས་རམ་བྱས།
མིག་སྔར། སི་ཁྲོན་ཞིང་ཆེན་གྱི་མ་བུ་བདེ་སྲུང་ཁང་གི་སྨན་བཅོས་ཆེད་མཁས་པ་འཛམ་ཐང་རྫོང་རྒྱུན་སྡོད་ལམ་ལུགས་ཀྱི་སློབ་ཆུང་དུ་བསྐྱོད་དེ། སློབ་གྲྭ་ཡོངས་ཀྱི་སློབ་མ་2600ལྷག་ལ་ལྷན་སྐྱེས་ཀྱི་སྙིང་ནད་སོགས་ལ་ཞིབ་བཤེར་བྱས་པ་དང། དེའི་དམིགས་ཡུལ་ནི་སློབ་མའི་བདེ་ཐང་ཤེས་བྱ་ཤེས་རྟོགས་བྱེད་ཚད་མཐོ་རུ་བཏང་ནས་ནད་ལས་དབུལ་ཕོངས་སུ་འགྱུར་བ་སྔོན་འགོག་བྱ་ཆེད་རྨང་གཞི་བཏང་བ་རེད།
ཉིན་དེར། འཛམ་ཐང་རྫོང་རྒྱུན་སྡོད་ལམ་ལུགས་ཀྱི་སློབ་ཆུང་དུ་སློབ་མ་ཚོས་འཛིན་གྲྭའི་ཀྲུའུ་རེན་གྱི་སྣེ་ཁྲིད་འོག ལོ་རིམ་དབྱེ་བ་དང་གོ་རིམ་ལྡན་པའི་ངང་ལྷན་སྐྱེས་ཀྱི་སྙིང་ནད་སོགས་ལ་ཞིབ་བཤེར་བྱས། དུས་མཚུངས་སུ། སྨན་གཡོག་མི་སྣས་སྔ་མོ་ནས་ཤེས་རྟོགས་དང་། སྔ་མོ་ནས་བརྟག་དཔྱད། སྔ་མོ་ནས་སྨན་བཅོས་བྱེད་པའི་རྩ་དོན་ལྟར། སློབ་གྲྭའི་དགེ་སློབ་ཚོར་བདེ་ཐང་གི་ཤེས་བྱ་ཁྱབ་གདལ་བཏང་སྟེ་སློབ་གྲྭ་ཡོངས་ཀྱི་དགེ་སློབ་ཚོས་ལྷན་སྐྱེས་ཀྱི་སྙིང་ནད་སོགས་ཀྱི་གནོད་འཚེ་སྔར་བས་ཤེས་རྟོགས་ཐུབ་པ་དང་། སློབ་མ་ཚོས་རང་ངོས་ཀྱི་བདེ་ཐང་ལ་དོ་ཁུར་བྱ་རྒྱུར་ཁྲིད་སྟོན་བྱས་སོ།།
རྩོམ་སྒྲིག་པ། བདེ་སྒྲོལ།