ལང་ཚོ་ཉམས་པའི་དུས་རིམ་གྱི་སྣ་འཛོམས་ནད་གཞིའི་ནད་རྟགས་གཙོ་བོ།
གཅིག ཟླ་མཚན་འཁོར་ཡུན་ངེས་བརྟན་མེད་པ་དང་། ཟླ་མཚན་སྐབས་འགར་མང་ལ་སྐབས་འགར་ཉུང་བ། 
    གཉིས། འགྲམ་པ་དམར་པོར་གྱུར་པ་དང་བཞའ་ཚན་མང་ལ་ཚ་བ་ཆེ་བ་དང་། ནད་པས་བྲང་ཁ་དང་། སྐེ། ངོ་གདོང་བཅས་ལ་གློ་བུར་དུ་ཚ་རླངས་ཤིག་ཡར་འཕྱུར་བའི་སྣང་བ་ཤར་བ། དེ་དང་ཆབས་ཅིག་ཏུ་གོང་གསལ་གྱི་གནས་སའི་པགས་པར་ཕྱོགས་བཞིར་ཁྱབ་པའམ་ལེབ་ལེབ་དམར་པོར་གྱུར་པར་མ་ཟད། ནམ་རྒྱུན་རྔུལ་ཆུ་ཤོར་ཞིང་། རྔུལ་ཆུ་ཤོར་རྗེས་ཚ་བ་དེ་པགས་པ་ནས་རླངས་པར་འགྱུར་འགྲོ་བ། ཁྲག་རྩ་ཁུ་བསྡུ་བྱེད་དུས་གྲང་ཟུག་མི་ཐེག་པའི་སྣང་བ་ཤོར་བ། འགྲམ་པ་དམར་པོར་གྱུར་པའི་ཐེངས་གྲངས་དང་ཚབས་ཆེ་བའི་ཚད། རྒྱུན་མཐུད་ཀྱི་དུས་ཚོད་བཅས་ཁྱད་པར་ཧ་ཅང་ཆེ་བ། ཁ་ཤས་གློ་བུར་ན་ཞིང་། དུས་ཚོད་ཐུང་བ་དང་། འགའ་ཤས་ཉིན་རེའི་ནང་ཐེངས་མང་པོར་ན་ཞིང་། རྒྱུན་མཐུད་སྐར་ཆ་འགའ་རེ་ནས་སྐར་མ་འགའ་རེ་ན་བས་དུས་ཚད་མི་འདྲ་བ། ནད་དེ་ཕལ་ཆེར་ཕྱི་དྲོ་དང་མུན་རུབ་ཁའམ་མཚན་མོར་ན་བ་རེད། 
   གསུམ། ལང་ཚོ་ཉམས་པའི་དུས་རིམ་དུ་གནས་པའི་བུད་མེད་རྟག་པར་སེམས་ཁྲལ་ཆེ་ཞིང་། ཡིད་མུག་པ། སྤྲོ་ཐུང་བ། གཉིད་མི་ཁུག་པ་བཅས་ཡིན་པ་དང་། སྐབས་འགར་ཐ་ན་དགའ་ཁྲོ་ངེས་མེད་གྱུར་ཏེ་སྨྱོ་ནད་ཕོག་པ་དང་འདྲ།