ཁྱོད་ཀྱིས་མཐོང་མ་མྱོང་པའི་བོད་ཞྭ་སྣ་ཚོགས་འདི་ན་ཡོད་།
བོད་ཞྭ་ལ་དབྱིབས་དང་ཁ་དོག་མི་འདྲ་བའི་རིགས་སྣ་ཚོགས་ཡོད་པ་དང་། བོད་ཞྭའི་བཟོ་བཀོད་ཁྲོད་དུ་བོད་མིའི་རྒྱན་གོས་རིག་གནས་ཀྱི་རྣམ་པ་དང་མཛེས་དཔྱོད་སོགས་འདུས་ཡོད་པར་མ་ཟད། ད་དུང་ས་གནས་སོ་སོའི་ཁྱད་ཆོས་སོགས་མངོན་པར་མཚོན་ཡོད། དེ་རིང་དགའ་འོས་པ་ཞིག་ལ། ངེད་རྩོམ་སྒྲིག་པས་བོད་རང་སྐྱོང་ལྗོངས་ཞིང་འབྲོག་ཚན་རིག་ཁང་གི་ཞིབ་འཇུག་པ། བོད་ཀྱི་ལོ་རྒྱུས་ཉམས་ཞིབ་པ། འཚོལ་ཞིབ་པ། མཚོ་སྔོན་དགེ་ཐོན་སློབ་གྲྭ་ཆེན་མོའི་པཎ་ཆེན་ཞིབ་འཇུག་གླིང་གི་གདན་ཞུའི་ཞིབ་འཇུག་པ་རྒན་བན་ཤུལ་དཔལ་མཁར་རྒྱལ་ལགས་གདན་ཞུ་ཞུས་ཏེ། དབྱིབས་དང་རྣམ་པ་མི་འདྲ་བའི་བོད་ཞྭའི་སྐོར་ལ་བཅར་འདྲི་བྱས་ཡོད་པས། ལྷན་རྒྱས་ནས་ཞིབ་ཏུ་གསན་གཟིགས་གནང་རོགས་ཞུའོ།། 
          བོད་ཁུལ་གྱི་མི་མང་པོ་ཞིག་ཞྭ་མོ་གྱོན་པར་དགའ་བ་དང་།  བོད་ཞྭ་ལ་དབྱིབས་དང་ཁ་དོག་སྣ་ཚོགས་ཡོད་པར་མ་ཟད། མིག་ལ་མཛེས་ཤིང་ཡིད་དབང་འཕྲོག་པའི་ཉམས་ཆེན་པོ་ཡོད། དུས་ཚིགས་དང་གནམ་གཤིས་ཀྱི་ཆ་ནས་དབྱར་ཞྭ་དང་དགུན་ཞྭ་གཉིས་སུ་དགར་ཆོག རྒྱུ་ཆའི་རྣམ་པའི་སྟེང་ནས་ཚར་ཞྭ་དང་། ཟ་འོག་གི་ཞྭ། རྩྭ་ཞྭ། ཝ་ཞྭ། ཕྱིང་པ་དང་སྣམ་བུ་ཡིས་བཟོས་པའི་ཞྭ་སོགས་ཞྭ་མོ་སྣ་ཚོགས་ཡོད་པ་དང་། ཡིད་དུ་འོང་བའི་བོད་ཀྱི་ཞྭ་མོ་དེ་དག་ནི་བོད་རིགས་མི་དམངས་ཀྱི་བློ་གྲོས་ཀྱི་རྩལ་ལས་གྲུབ་པ་ཞིག་ཡིན། གཤམ་དུ་རྩོམ་སྒྲིག་པས་བོད་ཞྭའི་སྐོར་གྱི་འདྲ་པར་མང་པོ་ཞིག་འཚོ་བསྡུ་བྱས་ཡོད་པ་ལྷན་རྒྱས་ནས་དགྱེས་གཟིགས་གནང་བར་མཁྱེན། 
          གོང་གི་བོད་ཞྭའི་འདྲ་པར་འདི་དག་ལ་གཟིགས་རྗེས་ཚོར་སྣང་ག་འདྲ་འདུག རེད་ལགས། སྤྱིར་བོད་པ་རྣམས་ཞྭ་མོ་གྱོན་རྒྱུར་དགའ་ནའང་། འབྲོག་ཁུལ་གྱི་འབྲོག་མོ་མི་ཉུང་པ་ཞིག་གིས་དུས་ཆེན་ལ་མ་གཏོགས་ཞྭ་མོ་མི་གྱོན་ལ། ཁོ་ཚོས་མགོ་ལ་ཁ་དོག་མི་འདྲ་བའི་མགོ་དཀྲིས་དཀྲིས་ཤིང་།  དེ་ལའང་གཞན་དང་མི་མཚུངས་པའི་མཛེས་སྡུག་དང་ཁྱད་ཆོས་ཡོད།
 
          གོང་གི་བོད་ཞྭའི་འདྲ་པར་འདི་དག་ལ་གཟིགས་རྗེས་ཚོར་སྣང་ག་འདྲ་འདུག རེད་ལགས། སྤྱིར་བོད་པ་རྣམས་ཞྭ་མོ་གྱོན་རྒྱུར་དགའ་ནའང་། འབྲོག་ཁུལ་གྱི་འབྲོག་མོ་མི་ཉུང་པ་ཞིག་གིས་དུས་ཆེན་ལ་མ་གཏོགས་ཞྭ་མོ་མི་གྱོན་ལ། ཁོ་ཚོས་མགོ་ལ་ཁ་དོག་མི་འདྲ་བའི་མགོ་དཀྲིས་དཀྲིས་ཤིང་།  དེ་ལའང་གཞན་དང་མི་མཚུངས་པའི་མཛེས་སྡུག་དང་ཁྱད་ཆོས་ཡོད། 
 
 
 རྩོམ་སྒྲིག་པ།སྣང་རྡོར།