ཤར་སྤགས་སྒོང་།
རང་རེའི་བོད་མི་རིགས་ལ་ལྷ་མོའི་འཁྲབ་གཞུང་བརྒྱད་ཕུད་པས་ད་དུང་བྱེ་བྲག་གི་འཁྲབ་གཞུང་ཤར་སྤགས་སྒོང་གི་བཙོས། ལྷོ་མ་ན། ནུབ་བྲོ་བ། བྱང་བརྒྱད་ཏཱ་སོགས་ཡོད་པ་ལས་ཤར་སྤགས་སྒོང་ཞེས་བྱ་བ་ནི་བོད་རྒྱལ་ཁྲི་སྲོང་ལྡེ་བཙན་གྱིས་བསམ་ཡས་གཙུག་ལག་ཁང་བཞེངས་སྐབས་ཀྱི་ལོ་རྒྱུས་མདོར་བསྡུས་འཁྲབ་གཞུང་དུ་བཀོད་པ་ཞིག་ཡིན།          སྤགས་སྒོང་ཞེས་པའི་འཁྲབ་གཞུང་དེའི་བྱུང་རིམ་ནི་རྒྱལ་བོ་ཁྲི་སྲོང་ལྡེ་བཙན་གྱི་སྐབས་མཁན་ཆེན་བྷོ་ཊི་རྩེ་དང་སློབ་དཔོན་པད་འབྱུང་རྣམ་གཉིས་ནས་དཔལ་བསམ་ཡས་གཙུག་ལག་ཁང་བཞེངས་སྐབས་ཀྱི་དཀའ་ཁག་དང་རྒྱལ་པོས་དཀའ་ཁག་ལ་མི་འཛེམ་པར་ཁྱད་བསད་གནང་ཚུལ་དང་། བཟོ་བཀོད་འགྲན་ཟླ་བྲལ་བའི་གཙུག་ལག་ཁང་འདི་ཉིད་བཞེངས་པའི་དཔའ་དང་བློ་གྲོས་བཅས་ལ་བསམ་ཏེ་ས་སྐྱའི་དགའ་ལྡན་པད་ཅུང་ངམ་པོ་སློབ་ཞུ་བས་ཁོང་གི་སྤགས་སྒོང་ཞེས་པའི་འཁྲབ་གཞུང་རྩོམ་འགོ་གནང་བ་དང་ཆབས་ཅིག  སློབ་ཁྲིད་ཀྱང་གནང་། སྤགས་སྒོང་ཞེས་བྱ་བ་དམིགས་ཡུལ་ནི་བསམ་ཡས་གཙུག་ལག་ཁང་གི་བྱིན་རླབས་ཀྱིས་བོད་ལ་ལོ་ཕྱུགས་ལེགས་པའི་རྟེན་འབྲེལ་གྱི་ཆེད་དུ་འཁྲབ་པ་ཞིག་ཡིན་ནོ། །         ལྷ་མོའི་འཁྲབ་གཞུང་བརྒྱད་ཀྱི་ཁོངས་སུ་མ་གཏོགས་པའི་ཤར་སྤགས་སྒོང་ཞེས་པའི་འཁྲབ་གཞུང་དངོས་ལ་ཁྱོན་ལེའུ༢༢ཡོད་པ་དང་། དེའི་ནང་ནས་སྤགས་སྒོང་དངོས་ལ་ལེའུ་༡༦ཡོད་པ་རེད། 
        ཤར་སྤགས་སྒོང་གི་ཟློས་གར་དེ་ནི་གཞིས་ཀ་རྩེ་ས་ཆ་ནས་རྙེད་པའི་བོད་ཀྱི་ཟློས་གར་ཞིག་ཡིན་ཞིང་། ད་བར་དུ་ལོ་ངོ༩༠༠ལྷག་གི་ལོ་རྒྱུས་ལྡན། མིག་སྔར་དེ་སྲུང་སྐྱོབ་ལ་མཐོང་ཆེན་བྱས་པས། འཁྲབ་སྟོན་བྱེད་དུས་སུ་སྤྱོད་པའི་དམིགས་བསལ་གྱི་གྱོན་གོས་དང་ཞལ་འབག་ལ་སོགས་པ་ཉར་ཚགས་བྱེད་ཐུབ་པ་བྱུང་ཡོད། ལོ་འདི་འགར་ཞོ་སྟོན་སྐབས་ཀྱི་འཁྲབ་སྟོན་ཁྲོད་དུ་སྤགས་སྒོང་གི་ཟློས་གར་མཐོང་རྒྱུ་ཡོད་པ་རེད།