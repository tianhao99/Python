༄༅།།མཚར་སྡུག་ཡིད་དུ་འོང་བའི་སྤུ་ཧྲེང་གི་སྐྱེས་མའི་གཟབ་འཆོར།
བསྟུན་མར་ཉིན་འགའི་རིང་ལ། “མངའ་རིས་སུ་བསྐྱོད་པ་”ཞེས་པའི་བཅར་འདྲི་ཚོགས་པས་ལྟ་ན་སྡུག་པའི་ས་མཐོའི་ཡུལ་ལྗོངས་ཏེ་མངའ་རིས་སུ་ཕྱིན་ནས་ཡུལ་དེའི་ཁྱད་མཚར་པའི་མཛེས་ལྗོངས་དག་ཉམས་སུ་མྱངས་ཐུབ་པ་བྱུང་།ང་ཚོ་སྤུ་ཧྲེང་རྫོང་གི་འཁོར་ཆགས་གྲོང་ཚོར་འབྱོར་རྗེས།གྲོང་ཚོ་དེ་གའི་སྐྱེས་མ་རྣམས་ཀྱི་ཐུན་མོང་མ་ཡིན་པའི་གཟབ་འཆོར་མཐོང་བ་ན།ཚང་མ་ཡ་མཚར་ཞིང་། ཧ་ལས་བར་གྱུར་ནས་དགའ་མགུ་ཡི་རངས་བྱེད་ཀྱི་ཡོད་པ་མ་ཟད། སྤུ་ཧྲེང་ལ་ཐོག་དང་པོར་ཕེབས་པའི་གསར་འགོད་པ་རྣམས་ལ་ཡང་བརྗོད་ཐབས་བྲལ་བའི་དྲན་སྣང་སྣ་ཚོགས་ཤིག་བསྩལ་ཡོད་པ་རེད།