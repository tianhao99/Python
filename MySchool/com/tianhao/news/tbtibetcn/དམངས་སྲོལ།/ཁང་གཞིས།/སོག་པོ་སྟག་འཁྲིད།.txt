སོག་པོ་སྟག་འཁྲིད།
ཁང་ཆེན་ཁག་གི་རྒྱལ་སྒོའི་ནང་ལྡེབས་སུ་སོག་པོ་སྟག་འཁྲིད་ཅེས་རྒྱ་སྟག་ངར་མ་སྒོ་ཕྱོགས་སུ་ཤོར་བ་དེའི་ཁྲིད་དུ་ཞྭ་མོ་ཝ་འཁྱིལ་གྱོན་པའི་མི་ཕོ་འདྲ་ཆགས་ཤིག་གིས་སྟག་གི་སྐེ་ལ་བཅིངས་པའི་ལྕགས་ཐག་ཚུར་འཐེན་པའི་རྣམ་པ་འདི་ནི་ཁྱིམ་འདིར་གཟུགས་མེད་གདོན་འགེགས་ཀྱིས་བར་དུ་གཅོད་པའི་གནོད་པ་མི་ཡོང་བའི་སླད་དུའོ།  རི་མོ་འདིའི་མིང་དང་ཆས་གོས་ནས་དཔྱད་ན་སྤྱི་ལོའི་དུས་རབས་བཅུ་བདུན་པར་བོད་དུ་སོག་རིགས་ཀྱི་དཔོན་པོ་ལ་སོགས་པ་མང་པོ་ཡོད་པས་སྐབས་དེར་ཁོ་ཚོའི་ཆ་ལུགས་ལྟར་བྲིས་པ་མིན་ནམ་སྙམ།