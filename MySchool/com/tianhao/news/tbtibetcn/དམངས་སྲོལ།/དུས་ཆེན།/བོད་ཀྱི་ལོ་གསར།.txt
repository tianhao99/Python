བོད་ཀྱི་ལོ་གསར།
ལོ་གསར་དར་ཚུལ།
          སྤྱིར་ལོ་གསར་ཞེས་པ་ནི་ལོ་སྔ་མ་རྫོགས་ནས་ལོ་རྗེས་མའི་འགོ་ཚུགས་པ་ལ་རང་རང་གི་ཡུལ་སྲོལ་གོམས་གཤིས་ལྟར་བཟའ་མི་ལྷན་འཛོམས་བྱུང་ནས་ཟས་ཞིམ་ལ་རོལ་ཞིང་གོས་ལེགས་གྱོན་ཏེ་དགའ་སྐྱིད་ཀྱིས་ཁེངས་པའི་དུས་ཆེན་ཞིག་ཡིན། རྩིས་གཞུང་སོ་སོ་དང་མཁས་པ་རེ་རེའི་བཞེད་དགོངས་མི་འདྲ་བའི་དབང་གིས། ཡུལ་ལུང་སོ་སོས་རང་རང་གི་ཡུལ་སྲོལ་ལྟར་དབྱར་དགུན་སྟོན་དཔྱིད་སོགས་ལོ་རེའི་དུས་ཚིགས་བཞི་བོ་གང་རུང་ལ་ལོ་གསར་ཞིང་། ལོ་འགོ་འཛིན་ཚུལ་ཡང་གཅིག་མཚུངས་མིན་ཏེ།  ལ་ལས་དཔྱིད་ཀར་ལྷོ་ཁའི་ཡར་ལྷ་ཤམ་པོའི་ཁམ་སྡོང་ལ་མེ་ཏོག་བཞད་དུས་སུ་ལོ་གསར་བ་ཡིན་ཞིང་།  ལ་ལས་དགུན་ཁར་རོལ། ད་དུང་ཡུལ་གྲུ་ཁག་ཅིག་གིས་སྟོན་དུས་སུ་ལོ་གསར་ནས་ལོ་གཅིག་གི་ལོ་འགོ་ནི་ལོ་གསར་གཏོང་བའི་ཉིན་དེ་ནས་བརྩི་བ་ཡིན་པས།  དེང་སང་མདོ་དབུས་ཁམས་གསུམ་གྱི་བོད་ཁམས་ཡོངས་སུ།  ལོ་གསར་ལ་ཧོར་ཟླ་དང་བོ་དང་། ཧོར་ཟླ་གཉིས་པ། ཧོར་ཟླ་གསུམ་པ། ཧོར་ཟླ་བརྒྱད་པ། ཧོར་ཟླ་དགུ་བ། ཧོར་ཟླ་བཅུ་བ།  ཧོར་ཟླ་བཅུ་གཅིག་པ། ཧོར་ཟླ་བཅུ་གཉིས་པ་བཅས་འདོད་ཚུལ་མི་འདྲ་བ་དགུ་ཙམ་བྱུང་འདུག་ཀྱང་། དབུས་གཙང་སོགས་ས་ཁུལ་མང་ཆེ་བར་ཧོར་ཟླ་དང་བོ་ལ་ལོ་འགོ་ཚུགས་ནས་ལོ་སར་བའི་དཔེ་དར་ཡོད།   ལོ་གསར་བའི་ཟླ་བ་འདི་དག་གི་མིང་ལ་ཧོར་ཟླ་ཞེས་འབོད་དོན་ནི།  ཡོན་རྒྱལ་རབས་ཀྱི་རྒྱལ་པོ་ཇིང་གུར་ཧན་གྱིས་མི་ཉག་གི་ཡུལ་དུ་དམག་དྲངས་ནས་མི་ཉག་རྒྱལ་པོ་བཀྲོངས་ཏེ་མི་ཉག་གི་ཡུལ་ཁམས་ཐམས་ཅད་མངའ་འོག་ཏུ་བསྡུས་ཤིང་། མི་ཉག་རྒྱལ་རབས་མཇུག་རྫོགས་པ་ནས་བཟུང་། ཧོར་ཡུལ་དུ་རྒྱལ་ཁ་བླངས་པའི་ཟླ་བ་དེའི་ནང་ལ་དགའ་སྟོན་རྟེན་འབྲེལ་ཞུས་ནས་ལོ་གསར་བའི་སྲོལ་བྱུང་། སྐབས་དེར་ལུགས་རྙིང་གི་ཟླ་དང་བོ་དང་བོད་ལུགས་ཀྱི་ཟླ་དང་བོ་གཉིས་མཉམ་གཅིག་ཏུ་ཁེལ་ཡོད་པར་བཤད་པས་གཉིས་ཀ་ལ་ཧོར་ཟླ་དང་བོ་ཞེས་འབོད་ཆོག་ཟེར།
          ས་སྐྱ་བས་བོད་ལ་དབང་སྒྱུར་སྐབས་ཧོར་ལུགས་ཀྱི་སྲོལ་ལྟར་ལོ་ཟླ་བརྩིས་ཏེ་ཟླ་བ་རེ་རེ་ལ་ཧོར་ཟླ་ཞེས་བརྗོད་པ་རེད། ད་ལྟའི་དུས་སུ་ལུགས་གཉིས་ཀྱི་ཟླ་བ་རྩི་ཚུལ་ལ་མགྱོགས་དལ་གྱི་ཁྱད་པར་ཅུང་ཟད་ཤོར་ཡོད་ཀྱང་། དབུས་གཙང་བས་བོད་ཟླ་ལ་ཧོར་ཟླ་ཞེས་སྔོན་ལུགས་རྒྱུན་འབྱམས་ཀྱིས་འབོད་ཀྱིན་འདུག་ལ། ཨ་མདོ་བས་ལུགས་རྙིང་གི་ཟླ་བ་སོ་སོར་ཧོར་ཟླ་ཞེས་འབོད་པ་རེད། ལྷ་ལྡན་གྲོང་གི་མི་རྣམས་ཀྱིས་རང་རང་གི་འཁོས་ཀ་ལ་གཞིགས་ཏེ་བོད་ཟླ་བཅུ་གཉིས་པ་ནས་བཟུང་ལོ་གསར་གྱི་ཉེར་མཁོའི་ཅ་དངོས་སོགས་གྲ་སྒྲིག་བྱེད་འགོ་ཚུགས་ཏེ། ཤ་མར་འབྲུ་སྣུམ་སོགས་བཟའ་ཆས་ཀྱི་སྐོར་དང་རྒྱན་གོས་སྣ་ཚོགས་ཉོ་ཆ་རྒྱག་པ་དང་། ཆང་བཙག་པ། གོ་དམར་སྣུམ་འཁུར་བཙོད་པ། ཁང་བའི་ཕྱི་ནང་གི་དུད་པ་ཕྱགས་ཤིང་གད་སྙིགས་དང་ཐལ་བ་ཕོ་ནས་གཙང་སྦྲ་ལེགས་པོ་བྱེད་པ་རེད།
ལོ་གསར་དངོས།
          བོད་ཟླ་བཅུ་གཉིས་པའི་ཚེས་ཉེར་དགུ་ཉིན་གྱི་ས་སྲོད་དུ་དགུ་ཐུག་བསྐོལ་ནས་ཁྱིམ་མི་ལྷན་འཛོམས་ཀྱིས་མཉམ་བཞེས་མ་བྱས་སྔོན་ལ་ཁྱིམ་བདག་མས་རྩམ་པ་ཆངས་བུ་རེ་སྤྲད་ནས། དེས་མི་སོ་སོའི་ལུས་གཟུགས་སྟོད་སྨད་ལ་ཕུར་དུ་བཅུག་རྗེས། ལོ་གཅིག་གི་ཟླ་བ་བཅུ་གཉིས་ཞག་མ་སུམ་བརྒྱ་དང་དྲུག་ཅུའི་གེགས་བར་ཚང་མ་སེལ་བའི་སྨོན་ལམ་བཏབ་མཐར་མི་གཙང་དྲི་ངན་བསྒོས་པའི་གླུད་གཟུགས་བཅོས་ནས་རྫ་ཁོག་ཆག་དུམ་ཞིག་གི་ནང་འཕེན་པ་དང་།  དེ་ནས་དགུ་ཐུག་འཐུངས་རྗེས། སྦང་མ་ཇ་རོ་དང་གད་སྙིགས་རྣམས་ཀྱང་རྫ་ཁོག་ཆག་དུམ་ནང་བླུགས་ནས་གདོན་འདྲེ་ཕྱིར་སྐྲོད་ཀྱི་ངར་སྒྲ་སྒྲོག་བཞིན་ཁྱིམ་ཚང་གི་ཉེ་འདབས་ཀྱི་ལམ་མདོ་ཞིག་ལ་འཕངས་མཐར་མེ་མདའ་དང་ཤོག་སྦག་བརྒྱབ་ནས་གདོན་བགེགས་སྐྲོད་སྲོལ་ཡོད།  བོད་ལོ་གནམ་གང་གི་ཉིན་ལ་མཆོད་གཤོམ་གྱི་མདུན་དུ་གྲོ་སོ་ཕྱེ་མར་དང་ཁ་ཟས་སྡེར་ཁ།  ཤིང་འབྲས་བུ་རམ། ཤེལ་དཀར་རྟ་སོ་མ།  ཐུད་དང་བྱི་རིལ་སོགས་བཟའ་བཅའ་བྱེ་བྲག་སྣ་ཚོགས་བཤམས་ཏེ་ལོ་གསར་གྱི་སྟ་གོན་གྱ་ནོམ་པ་བྱེད་པ་དང་། མཆོད་སྟེགས་དང་སྐུ་ཐང་ལ་དར་གོས་སྙན་ཤལ་བསྒྲོན་པ་དང་། ཐབ་ཚང་གི་རྩིག་ལྡེབས་སུ་བཀྲ་ཤིས་རྟགས་བརྒྱད་ལ་སོགས་དཀར་ཐིག་གི་རི་མོ་གང་མཛེས་འབྲི་བ་དང་། ཟངས་དེམ་དང་རྫ་མ་སོགས་བཅུད་ཀྱིས་བལྟམས་པའི་སྣོད་ལ་ཁ་བཏགས་དཀྲི་བ།  ཁང་བའི་ནང་གི་གདུང་ཁེབས་དང་སྒོ་མཆོར་སྒེའུ་ཁུང་སོགས་ཀྱི་ཡོལ་རས་ཤམ་བུ་དང་ཕུར་མ་དག་གསར་དུ་བརྗེ་བ། སྒོ་རའི་ཕྱི་ནང་དང་ཁང་བའི་མདོ་སྦུག་ཀུན་ལ་གད་ཕྱིས་ལེགས་པོ་བྱས་ཐོག  རྒྱ་སྒོའི་མདུན་ནས་དཀར་ཐིག་འཐེན་ཏེ་སྣེ་རྫོགས་མཚམས་གཡས་གཡོན་གཉིས་ལ་ཁྱི་སྣ་རྒྱག་པ་དང་། དཀྱིལ་ལ་མི་འགྱུར་རྟག་བརྟན་གྱི་གཡུང་དྲུང་བྲིས་ནས་ལོ་གསར་ལེགས་པར་བསུ་བར་བརྩོན་པ་རེད། ལོ་གསར་སྐབས་སུའང་རྟ་རྒྱུག་པ་དང་རི་བསང་གཏོང་བ། དར་ལྕོག་འཛུགས་པ། བལ་ཚོན་གྱིས་བརྒྱན་པ། གཞི་བདག་གསོལ་མཆོད་སོགས་ནི་བོད་སྔ་རབས་ཀྱི་ལུགས་མ་འགྱུར་བར་ཡོད།
          བོད་ཟླ་དང་བོའི་ཚེས་གཅིག་ནས་ཚེས་གསུམ་བར་དུ་མི་རྣམས་ཀྱིས་གྱོན་ཆས་གཟབ་མཆོར་གང་ཡོད་མནབས་ཏེ་བླ་མ་ལོ་གསར་དང་རྒྱལ་པོ་ལོ་གསར་རིམ་བཞིན་གཏོང་སྲོལ་ཡོད་ལ། དུད་ཚང་སོ་སོ་ནས་གཙང་བོའི་འགྲམ་དུ་ཀླུ་བསང་གཏོང་བ་དང་དཀར་སྤྲོ་རྒྱག་པ།  རང་ཁྱིམ་གྱི་མཁར་སྟེང་དུ་ཁམས་མཐུན་དར་ལྕོག་འཛུགས་པ། གྲོང་བ་ཕན་ཚུན་བར་དུ་གྲོ་སོ་ཕྱེ་མར་དང་ཆང་ཕུད་བསྐོར་རེས་ཀྱིས་བསྣམས་ཏེ་ཕར་འགྲོ་ཚུར་འོང་གིས་ལོ་གསར་གྱི་སྤྲོ་དགའི་དཔལ་ལ་རོལ་བ་དང་། ལྷ་མོ་ཁག་གིས་རྣམ་ཐར་འཁྲབ་ཅིང་ཕོ་གསར་ཚོས་མདའ་རྩལ་འགྲན་བཞིན་ལོ་སྐྱིད་པོའི་ངང་རོལ་བ་ཡིན།བོད་ཀྱི་ལོ་གསར།
བོད་མིའི་ལོ་གསར་གྱི་འབྱུང་བ་རོབ་ཙམ་ཞུས་ན་གནམ་ལོ་གསར་བཞད་ནི་བོད་རྒྱལ་དགུ་པ་པུ་དེ་གུང་རྒྱལ་གྱི་དུས་རྒན་མོ་བལ་མའི་ཟླ་རྩིས་ཞེས་པ་ཟླ་བའི་དཀར་ཆའི་འཕེལ་གྲིབ་དང་། རྒྱུ་སྐར་གྱི་འཁོར་བགྲོད་ལ་བརྟེན་ནས་དུས་བཞི་དབྱེ་བ་དང་། ཟླ་ཚེས་བརྩིས་ཏེ་ལོ་འཁོར་མཚམས་ཀྱི་དུས་རྟགས་དེ། ལྷོ་ཁ་ཡར་ལྷ་ཤམ་པོའི་འདབས་ཀྱི་ཁམ་སྡོང་ལ་མེ་ཏོག་ཤར་འཕྲལ། དཔྱིད་ཀྱི་དུས་ཆེན་གཏོང་སྲོལ་ཆགས་པ་དང་། དེ་ནས་བོད་ཀྱི་ལོ་གསར་ཐོག་མ་གཏོང་འགོ་ཚུགས་པ་རེད་ཟེར་སྲོལ་འདུག འོན་ཀྱང་བོད་ཀྱི་ལོ་གསར་དེ་ཡང་ཡུལ་ལུང་སོ་སོའི་ཡུལ་སྲོལ་གོམས་གཤིས་དང་། སོ་ནམ་བྱ་ལས་ཀྱི་དུས་ཚོད་མི་འདྲ་བའི་དབང་གིས་མི་འདྲ་ས་མང་ཙམ་ཡོད། དཔེར་ན། ཀོང་པོ་ཁུལ་དུ་བོད་ཟླ་བཅུ་པའི་ཚེས་གཅིག་ཉིན་ལོ་གསར་གཏོང་བ་དང་། སྟོད་མངའ་རིས་སྦུ་ཧྲེང་རྫོང་སོགས་ལ་བོད་ཟླ་བཅུ་གཅིག་པར་ལོ་གསར་གཏོང་བ། དབུས་གཙང་གི་ས་ཁུལ་མང་པོ་ཞིག་ལ་སོ་ནམ་ལོ་གསར་ཞེས་བོད་ཟླ་བཅུ་གཉིས་པའི་ཚེ་གཅིག་ལ་ལོ་གསར་གཏོང་བ་སོགས་བོད་མིའི་ལོ་གསར་གཏོང་དུས་གཅིག་གྱུར་ཞིག་མེད་ཅིང་། བོད་མིའི་ལོ་གསར་གཙོ་བོ་ནི་ཧོར་ཟླ་དང་པོའི་ཚེས་གཅིག་ཉིན་གཏོང་གི་ཡོད། ཤོད་སྲོལ་ལ་ཧོར་ཟླ་དང་པོའི་ཚེས་གཅིག་ལ་བླ་མ་ལོ་གསར་དང་། ཚེས་གཉིས་ལ་རྒྱལ་པོ་ལོ་གསར། ཚེས་གསུམ་ལ་གཟབ་གསོལ་གྲོས་སྟོན་བཅས་ཟེར་ཞིང་། ཆེས་ཁྱབ་ཆེ་བའི་མང་ཚོགས་ཁྲོད་དུ་ལོ་གསར་གྱི་སྔ་ནུབ་ཏུ་ལོ་གསར་གྱི་གྲ་འགྲིག་གི་ལས་ཀ་སྟེ། གྲོ་སོ་ཕྱེ་མར་དང་། གྲོ་མ་འབྲས་སིལ། ལོ་ཕུད། ཆང་ཕུད། ཁ་ཟས་ཁུར་ཁོག ཉ་ཤག སྨུག་ཐུང་། སྦོ་ལུག པིན་ཏོག མར་སྲེག་བཅས་ཁ་ཟས་ཀྱི་སྡེར་ཁ་དང་། ཤིང་འབྲས་སྣ་ཚོགས་བླུགས་པའི་སྡེར་མ། མར་མཚོན་ལས་ཉི་ཟླའི་གཟུགས་དབྱིབས་ཀྱིས་བཙུགས་ཏུ་རྒྱན་པའི་ལུག་མགོ་ཇ་སྦག་དང་། མར་གྲོད་རིལ། མར་གྱི་གཡུང་དྲུང་རི་མོས་རྒྱན་པའི་ཞིབ་ཐུད་གྲུ་བཞི། དེ་མིན་ས་ཁུལ་སོ་སོའི་ཐོན་དངོས་བཟའ་ཆའི་རིགས་འདྲ་མིན་སྣ་ཚོགས་རང་རང་གི་འཁོས་དཔག་ལ་གཞིགས་ཏེ་མཆོད་གཤོམ་གྱི་མདུན་ནམ་ཡང་ན་ཆ་སྒམ་སྟེང་སྒྲིག་གཤོམ་བྱེད་པའི་ལས་བྲེལ་ཆེན་པོ་ཡོད། གཞན་ཡང་དག་སྣང་ཆེན་པོས་ཚོགས་ཕུད་དང་། མཆོད་ཡོན་སྣེ་ལྔ་ལ་སོགས་པ་སྒྲིག་སྲོལ་ཡོད། དེ་མིན་ཁང་པའི་གདུང་མ་དང་། སྒོ་སྒེའུ་ཁུང་ལ་ཤམ་བུ་དང་སྒོ་ཡོལ། ཁ་གདན་སོགས་གསར་པ་རྒྱག་པ། ཐབ་ཚང་གི་རྩིག་ལྡེབས་སུ་དུ་དྲེག་ཡོད་པར་གྲོ་ཞིབ་ཀྱི་དཀར་རྟགས་བཀྲ་ཤིས་རྟགས་བརྒྱད་ལ་སོགས་པ་བཀྲ་ཤིས་པའི་རི་མོ་དང་། ཐབ་ཀྱི་ཐོད་དུ་ཀླུ་མོ་མཚོན་བྱེད་སྡིག་རའི་གཟུགས་སོགས་འགོད་པ། ཕྱི་སྒོའི་མདུན་ས་དཀར་གྱི་གཡུང་དྲུང་ངམ་ཡང་ན་བཀྲ་ཤིས་པའི་རི་མོ་སྣ་ཚོགས་ཀྱི་དཀར་ཐིག་འཐེན་པ། ཐོག་སྟེང་དུ་འཛུགས་རྒྱུའི་དར་ལྕོག་གྲ་སྒྲིག་བྱེད་པ་སོགས་མདོར་ན་རྟེན་འབྲེལ་གྱི་བྱེད་སྒོ་རྣམས་ངེས་པར་ཚགས་སུ་ཚུད་པ། ཚེས་གཅིག་གི་ཞོགས་པ་སྔ་ལངས་ཐོག་རྒན་གཞོན་ཚང་མས་རྒྱན་གོས་གཟབ་མཆོར་གྱིས་བརྒྱན་ཏེ་སྔོན་ལ་ཆུ་ཕུད་ལེན་པ་དང་།ཐོག་བསང་འབུལ་བ། དགོན་པར་ཕྱིན་ནས་རྟེན་མཆོག་རྣམས་ཀྱི་སྤྱན་སྔར་མཆོད་མཇལ་ཞུ་བ། རང་ཁྱིམ་དུ་གསོལ་ཇ་བསྲུབས་མ་དང་། གྲོ་འབྲས། ཕྱེ་མར། ཆང་ཕུད། གྲོ་ཐུག ཆང་སྐོལ། དཀར་སྤྲོ་སོགས་རོ་བཅུད་ལྡན་པའི་ཟས་བཟང་ལ་ཅི་འདོད་ལྟར་ལོངས་སུ་སྤྱོད་པ་དང་ཕན་ཚུན་ཞི་འདུལ་འཛུམ་མདངས་ཀྱི་རྣམ་འགྱུར་བཅངས་ཏེ་གྲོང་ཁྱིམ་ཕན་ཚུན་ཕྱེ་མར་རྒྱུགས་པར་འགྲོ་ཞིང་། གཏམ་གྱི་ཐོག་མར་ཚང་མས་བཀྲ་ཤིས་བདེ་ལེགས་ཕུན་སུམ་ཚོགས། ཨེ་མ་བག་དྲོ་སྐུ་ཁམས་བཟང་། ཞེས་ཤིས་ཚིག་བརྗོད་པ་དང་སྦྲགས་ཕྱེ་མར་དང་། ཆང་ཕུད་འདེགས་རེས་བྱེད་ཅིང་། དེ་ཉིན་རང་ཁྱིམ་སོ་སོར་སྤྲོ་སྐྱིད་བྱེད་པ་ལས་ཕན་ཚུན་མགྲོན་སྐྱོད་བྱེད་སྲོལ་མེད་ལ་ཁ་རྩོད་རྒྱག་པ་སོགས་ཚུལ་མིན་གྱི་བྱ་སྤྱོད་ཚིག་ངན་གང་ཅིར་འཛེམས་ཆ་བྱེད་པ་བཅས་སྲོལ་བཟང་དེ་དག་ལག་ལེན་བསྟར་དགོས། ཚེས་གཉིས་གསུམ་ནས་བཟུང་གཉེན་ཉེ་དང་། གྲོགས་པོ། དཀར་ཉེ་སོགས་ཕན་ཚུན་མགྲོན་སྐྱོད་འགྲོ་འོང་གི་བྱེད་སྒོ་འགོ་ཚུགས་ཤིང་། ད་དུང་གྲོང་གསེབ་ཁག་ལ་ལོ་གསར་ཧ་ཅང་འཁྲུག་པོ་ཡོད། གྲོང་ཚོ་ཁག་མཉམ་འཛོམས་ཐོག་སྒོར་གཞས་རྒྱག་པ་དང་། རྡོ་སྐོར་འཕེན་པ་སོགས་རིག་རྩལ་གྱི་བྱེད་སྒོ་ཁག་གཟབ་པར་སྤེལ་ནས་ལོ་གསར་དགའ་སྤྲོའི་ངང་གཏོང་གི་ཡོད། བོད་མིས་ལོ་གསར་གཏོང་བའི་དུས་ཚོད་ཀྱང་ཅུང་རིང་ཙམ་ཡིན། ལུང་པ་མང་ཆེ་བས་ལོ་གསར་ཚེས་གཅིག་ནས་བཅོ་ལྔ་བར་གཏོང་སྲོལ་ཡོད།
                                                                                                                                འབྲུག་མོས་ཞུ་དག་བྱས།བོད་ཀྱི་ལོ་གསར།
བོད་མིའི་ལོ་གསར་གྱི་འབྱུང་བ་རོབ་ཙམ་ཞུས་ན་གནམ་ལོ་གསར་བཞད་ནི་བོད་རྒྱལ་དགུ་པ་པུ་དེ་གུང་རྒྱལ་གྱི་དུས་རྒན་མོ་བལ་མའི་ཟླ་རྩིས་ཞེས་པ་ཟླ་བའི་དཀར་ཆའི་འཕེལ་གྲིབ་དང་། རྒྱུ་སྐར་གྱི་འཁོར་བགྲོད་ལ་བརྟེན་ནས་དུས་བཞི་དབྱེ་བ་དང་། ཟླ་ཚེས་བརྩིས་ཏེ་ལོ་འཁོར་མཚམས་ཀྱི་དུས་རྟགས་དེ། ལྷོ་ཁ་ཡར་ལྷ་ཤམ་པོའི་འདབས་ཀྱི་ཁམ་སྡོང་ལ་མེ་ཏོག་ཤར་འཕྲལ། དཔྱིད་ཀྱི་དུས་ཆེན་གཏོང་སྲོལ་ཆགས་པ་དང་། དེ་ནས་བོད་ཀྱི་ལོ་གསར་ཐོག་མ་གཏོང་འགོ་ཚུགས་པ་རེད་ཟེར་སྲོལ་འདུག འོན་ཀྱང་བོད་ཀྱི་ལོ་གསར་དེ་ཡང་ཡུལ་ལུང་སོ་སོའི་ཡུལ་སྲོལ་གོམས་གཤིས་དང་། སོ་ནམ་བྱ་ལས་ཀྱི་དུས་ཚོད་མི་འདྲ་བའི་དབང་གིས་མི་འདྲ་ས་མང་ཙམ་ཡོད། དཔེར་ན། ཀོང་པོ་ཁུལ་དུ་བོད་ཟླ་བཅུ་པའི་ཚེས་གཅིག་ཉིན་ལོ་གསར་གཏོང་བ་དང་། སྟོད་མངའ་རིས་སྦུ་ཧྲེང་རྫོང་སོགས་ལ་བོད་ཟླ་བཅུ་གཅིག་པར་ལོ་གསར་གཏོང་བ། དབུས་གཙང་གི་ས་ཁུལ་མང་པོ་ཞིག་ལ་སོ་ནམ་ལོ་གསར་ཞེས་བོད་ཟླ་བཅུ་གཉིས་པའི་ཚེ་གཅིག་ལ་ལོ་གསར་གཏོང་བ་སོགས་བོད་མིའི་ལོ་གསར་གཏོང་དུས་གཅིག་གྱུར་ཞིག་མེད་ཅིང་། བོད་མིའི་ལོ་གསར་གཙོ་བོ་ནི་ཧོར་ཟླ་དང་པོའི་ཚེས་གཅིག་ཉིན་གཏོང་གི་ཡོད། ཤོད་སྲོལ་ལ་ཧོར་ཟླ་དང་པོའི་ཚེས་གཅིག་ལ་བླ་མ་ལོ་གསར་དང་། ཚེས་གཉིས་ལ་རྒྱལ་པོ་ལོ་གསར། ཚེས་གསུམ་ལ་གཟབ་གསོལ་གྲོས་སྟོན་བཅས་ཟེར་ཞིང་། ཆེས་ཁྱབ་ཆེ་བའི་མང་ཚོགས་ཁྲོད་དུ་ལོ་གསར་གྱི་སྔ་ནུབ་ཏུ་ལོ་གསར་གྱི་གྲ་འགྲིག་གི་ལས་ཀ་སྟེ། གྲོ་སོ་ཕྱེ་མར་དང་། གྲོ་མ་འབྲས་སིལ། ལོ་ཕུད། ཆང་ཕུད། ཁ་ཟས་ཁུར་ཁོག ཉ་ཤག སྨུག་ཐུང་། སྦོ་ལུག པིན་ཏོག མར་སྲེག་བཅས་ཁ་ཟས་ཀྱི་སྡེར་ཁ་དང་། ཤིང་འབྲས་སྣ་ཚོགས་བླུགས་པའི་སྡེར་མ། མར་མཚོན་ལས་ཉི་ཟླའི་གཟུགས་དབྱིབས་ཀྱིས་བཙུགས་ཏུ་རྒྱན་པའི་ལུག་མགོ་ཇ་སྦག་དང་། མར་གྲོད་རིལ། མར་གྱི་གཡུང་དྲུང་རི་མོས་རྒྱན་པའི་ཞིབ་ཐུད་གྲུ་བཞི། དེ་མིན་ས་ཁུལ་སོ་སོའི་ཐོན་དངོས་བཟའ་ཆའི་རིགས་འདྲ་མིན་སྣ་ཚོགས་རང་རང་གི་འཁོས་དཔག་ལ་གཞིགས་ཏེ་མཆོད་གཤོམ་གྱི་མདུན་ནམ་ཡང་ན་ཆ་སྒམ་སྟེང་སྒྲིག་གཤོམ་བྱེད་པའི་ལས་བྲེལ་ཆེན་པོ་ཡོད། གཞན་ཡང་དག་སྣང་ཆེན་པོས་ཚོགས་ཕུད་དང་། མཆོད་ཡོན་སྣེ་ལྔ་ལ་སོགས་པ་སྒྲིག་སྲོལ་ཡོད། དེ་མིན་ཁང་པའི་གདུང་མ་དང་། སྒོ་སྒེའུ་ཁུང་ལ་ཤམ་བུ་དང་སྒོ་ཡོལ། ཁ་གདན་སོགས་གསར་པ་རྒྱག་པ། ཐབ་ཚང་གི་རྩིག་ལྡེབས་སུ་དུ་དྲེག་ཡོད་པར་གྲོ་ཞིབ་ཀྱི་དཀར་རྟགས་བཀྲ་ཤིས་རྟགས་བརྒྱད་ལ་སོགས་པ་བཀྲ་ཤིས་པའི་རི་མོ་དང་། ཐབ་ཀྱི་ཐོད་དུ་ཀླུ་མོ་མཚོན་བྱེད་སྡིག་རའི་གཟུགས་སོགས་འགོད་པ། ཕྱི་སྒོའི་མདུན་ས་དཀར་གྱི་གཡུང་དྲུང་ངམ་ཡང་ན་བཀྲ་ཤིས་པའི་རི་མོ་སྣ་ཚོགས་ཀྱི་དཀར་ཐིག་འཐེན་པ། ཐོག་སྟེང་དུ་འཛུགས་རྒྱུའི་དར་ལྕོག་གྲ་སྒྲིག་བྱེད་པ་སོགས་མདོར་ན་རྟེན་འབྲེལ་གྱི་བྱེད་སྒོ་རྣམས་ངེས་པར་ཚགས་སུ་ཚུད་པ། ཚེས་གཅིག་གི་ཞོགས་པ་སྔ་ལངས་ཐོག་རྒན་གཞོན་ཚང་མས་རྒྱན་གོས་གཟབ་མཆོར་གྱིས་བརྒྱན་ཏེ་སྔོན་ལ་ཆུ་ཕུད་ལེན་པ་དང་།ཐོག་བསང་འབུལ་བ། དགོན་པར་ཕྱིན་ནས་རྟེན་མཆོག་རྣམས་ཀྱི་སྤྱན་སྔར་མཆོད་མཇལ་ཞུ་བ། རང་ཁྱིམ་དུ་གསོལ་ཇ་བསྲུབས་མ་དང་། གྲོ་འབྲས། ཕྱེ་མར། ཆང་ཕུད། གྲོ་ཐུག ཆང་སྐོལ། དཀར་སྤྲོ་སོགས་རོ་བཅུད་ལྡན་པའི་ཟས་བཟང་ལ་ཅི་འདོད་ལྟར་ལོངས་སུ་སྤྱོད་པ་དང་ཕན་ཚུན་ཞི་འདུལ་འཛུམ་མདངས་ཀྱི་རྣམ་འགྱུར་བཅངས་ཏེ་གྲོང་ཁྱིམ་ཕན་ཚུན་ཕྱེ་མར་རྒྱུགས་པར་འགྲོ་ཞིང་། གཏམ་གྱི་ཐོག་མར་ཚང་མས་བཀྲ་ཤིས་བདེ་ལེགས་ཕུན་སུམ་ཚོགས། ཨེ་མ་བག་དྲོ་སྐུ་ཁམས་བཟང་། ཞེས་ཤིས་ཚིག་བརྗོད་པ་དང་སྦྲགས་ཕྱེ་མར་དང་། ཆང་ཕུད་འདེགས་རེས་བྱེད་ཅིང་། དེ་ཉིན་རང་ཁྱིམ་སོ་སོར་སྤྲོ་སྐྱིད་བྱེད་པ་ལས་ཕན་ཚུན་མགྲོན་སྐྱོད་བྱེད་སྲོལ་མེད་ལ་ཁ་རྩོད་རྒྱག་པ་སོགས་ཚུལ་མིན་གྱི་བྱ་སྤྱོད་ཚིག་ངན་གང་ཅིར་འཛེམས་ཆ་བྱེད་པ་བཅས་སྲོལ་བཟང་དེ་དག་ལག་ལེན་བསྟར་དགོས། ཚེས་གཉིས་གསུམ་ནས་བཟུང་གཉེན་ཉེ་དང་། གྲོགས་པོ། དཀར་ཉེ་སོགས་ཕན་ཚུན་མགྲོན་སྐྱོད་འགྲོ་འོང་གི་བྱེད་སྒོ་འགོ་ཚུགས་ཤིང་། ད་དུང་གྲོང་གསེབ་ཁག་ལ་ལོ་གསར་ཧ་ཅང་འཁྲུག་པོ་ཡོད། གྲོང་ཚོ་ཁག་མཉམ་འཛོམས་ཐོག་སྒོར་གཞས་རྒྱག་པ་དང་། རྡོ་སྐོར་འཕེན་པ་སོགས་རིག་རྩལ་གྱི་བྱེད་སྒོ་ཁག་གཟབ་པར་སྤེལ་ནས་ལོ་གསར་དགའ་སྤྲོའི་ངང་གཏོང་གི་ཡོད། བོད་མིས་ལོ་གསར་གཏོང་བའི་དུས་ཚོད་ཀྱང་ཅུང་རིང་ཙམ་ཡིན། ལུང་པ་མང་ཆེ་བས་ལོ་གསར་ཚེས་གཅིག་ནས་བཅོ་ལྔ་བར་གཏོང་སྲོལ་ཡོད།
                                                                                                                                འབྲུག་མོས་ཞུ་དག་བྱས།