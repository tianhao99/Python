རྨ་ཆུ་རྩྭ་ཐང་ཐོག་གི་རྟ་རྒྱུག་འགྲན་བསྡུར།
ཟླ་8ཚེས་13ཉིན། གླིང་གེ་སར་རྟ་རྒྱུག་འགྲན་བསྡུར་སྐབས་བཅུ་གཉིས་པ་ཀན་སུའུ་ཞིང་ཆེན་ཀན་ལྷོ་བོད་རིགས་རང་སྐྱོང་ཁུལ་རྨ་ཆུ་རྫོང་དུ་འགོ་ཚུགས་པ་དང་།  སྐབས་འདིའི་རྟ་རྒྱུག་དུས་ཆེན་དུས་ཡུན་ཉིན6སྤེལ་རྒྱུ་ཡིན་ཞིང་།   བོད་ལྗོངས་དང་། མཚོ་སྔོན། ནང་སོག སི་ཁྲོན། ཀན་སུའུ་སོགས་ཞིང་ཆེན་དང་རང་སྐྱོང་ལྗོངས་ཀྱི་རུ་ཁག་52ཀྱི་འགྲན་རྟ་900ལྷག་ཙམ་གྱིས་རྒྱུག་འགྲན་དང་རྒྱུག་ཤེད་འགྲན་བསྡུར་ནང་ཞུགས་རྒྱུ་ཡིན་པ་རེད།  དེའི་རིང་ད་དུང་རྩྭ་ཐང་ཐོག་གི་རོལ་དབྱངས་དུས་ཆེན་དང་།  རྟ་རྩལ་འགྲན་བསྡུར།  དམངས་ཁྲོད་ཀྱི་གཞས་གཏོང་རོལ་དཀྲོལ་སྦྲགས་མ་སོགས་ཀྱི་བྱེད་སྒོ་སྤེལ་རྒྱུ་ཡིན་པ་རེད། འདི་ནི་རྟ་པས་རྒྱུག་ཐག་སྨི་2000གི་ཆེད་ལས་མྱུར་ཚད་རྟ་རྒྱུག་འགྲན་བསྡུར་བྱེད་བཞིན་པ།
རྩོམ་སྒྲིག་པ། སྣང་རྡོར།