ཨ་ལན་ཟླ་བ་སྒྲོལ་མ།
༈ མཚམས་སྦྱོར་མདོར་བསྡུས།
ཨ་ལན་ཟླ་བ་སྒྲོལ་མ།
སྐྱེས་ཡུལ། སི་ཁྲོན་བསྟན་པ།
སྐྱེས་ལོ། 1987ལོའི་ཟླ7པའི་ཚེས25
གཟུགས་ཚད། 164cm                                                                                
ཕུང་ཚད། 40kg
ཁྲག་རིགས། 0རིགས།
མཐར་ཕྱིན་སློབ་གྲྭ། ཀྲུང་གོ་མི་དམངས་བཅིངས་འགྲོལ་དམག་སྒྱུ་རྩལ་སློབ་གྲྭ།
ཡོན་ཏན། རྒྱུད་གཉིས་པི་ཝང་དང་རྣོ་སྦྲེང་དཀྲོལ་བ། ཞབས་བྲོ་འཁྲབ་པ།
སྐད་བརྡའི་ཡོན་ཏན། རྒྱ་ཡིག དབྱིན་ཡིག འཇར་ཡིག
ཆེས་བཀུར་ཡུལ། ཡབ་ཆེན།
ཆེས་དགའ་བའི་སྲོག་ཆགས། ཁྱི།
མེད་མི་རུང་པ། ཡིད་ཆེས།
དམ་ཚིག    རྒྱལ་ཁོངས་དང་མི་རིགས། ཆོས་ལུགས། སྐྱེས་བུ་ཕོ་མོ་སོགས་རིས་སུ་མི་འཛིན་པ་ལས་བརྒལ་རྒྱུ་དང་།ཐ་ན་དུས་རབས་ཀྱི་སྒྱུ་རྩལ་པ་ཁོ་ན་དམིགས་སུ་བཟུང་སྟེ། ས་ཆ་གང་ཞིག་ནས་བླངས་ཀྱང་ཚང་མས་དང་ལེན་བྱ་ཐུབ་པའི་གཞས་ལེན་རྒྱུ་ལས།གླུ་སྐད་ཀྱིས་གྲོགས་པོ་དང་ཁྱིམ་མི་འདུས་པའི་འཛམ་གླིང་གཞི་གཅིག་ཏུ་སྦྲེལ་རྒྱུ།
སྒྱུ་རྩལ་ལས་ཀའི་བརྒྱུད་རིམ།
2005.8 གླུ་སྐད་ཀྱིས་ང་རང་བཟི་ཞེས་པ་འགྲེམ་སྤེལ་བྱས།
2004ལོར་དེང་རབས་སྐྱེས་མའི་རོལ་ཚོགས་སུ་ཞུགས།
2003.9བཅིངས་འགྲོལ་དམག་སྒྱུ་རྩལ་སློབ་གྲྭར་ཞུགས།
ད་ལོ་ལོ་ཚོད་ཉེར་བཞི་སོན་པའི་ཨ་ལན་ཟླ་བ་སྒྲོལ་མ་སི་ཁྲོན་དར་རྩེ་མདོ་རུ་སྐྱེས་པ་དང་ཁྲིན་ཏུའུ་གྲོང་ཁྱེར་ནས་ནར་སོན། 2006ལོའི་ཟླ་དགུ་པར། ཨ་ལན་ཟླ་བ་སྒྲོལ་མ་ཨེ་ཤ་ཡ་རོལ་མོ་དུས་ཆེན་སྐབས་དགུ་པར་ཞུགས་ནས་བྱ་དགའ་ཨང་གཉིས་པ་བླངས་པ་དང་།ཁོ་མོའི་སྐྱེས་གཟུགས་མཛེས་པོ་དང་ཐུན་མོང་མ་ཡིན་པའི་རོལ་མོའི་ལྷན་སྐྱེས་ཀྱི་ཡོན་ཏན་དེར་པེ་ཅིན་དུ་ཡོད་པའི་འཇར་པན་གྱི་ཨེ་ཝེ་ཀུང་སིས་བློར་བབ་པས་ཀུང་སི་དེས་ཁོ་མོ་དང་མཉམ་འབྲེལ་གྱི་མིང་རྟགས་བཀོད་པ་རེད།ཀུང་སི་དེའི་ནང་མིང་རྟགས་བཀོད་པའི་ཨེ་ཤ་ཡའི་སྐད་གྲགས་ཅན་གྱི་གློག་བརྙན་འཁྲབ་སྟོན་པ་དང་གླུ་བ་གླུ་མ་མང་པོ་ཞིག་ཡོད་པར་མ་ཟད།ཟླ་བ་སྒྲོལ་མ་ནི་ཀུང་སི་དེར་མིང་རྟགས་བཀོད་པའི་བོད་རིགས་བུ་མོ་ཆེས་ཐོག་མ་རེད། ད་དུང་། འཛམ་གླིང་གློག་བརྙན་ལས་རིགས་ཀྱི་འཁྲབ་ཁྲིད་པ་གྲགས་ཅན་བུའུ་ཡི་སིན་གྱི་ཉེ་ལམ་ཕབ་སྐྲུན་བྱས་པའི་ཁྲི་པུས་གཡུལ་འགྱེད་ཅེས་པའི་གློག་བརྙན་གྲགས་ཅན་དེའི་བརྗོད་བྱ་གཙོ་བོའི་གླུ་ལེན་མཁན་ཡང་ཨ་ལན་ཟླ་བ་སྒྲོལ་མ་རེད།   །