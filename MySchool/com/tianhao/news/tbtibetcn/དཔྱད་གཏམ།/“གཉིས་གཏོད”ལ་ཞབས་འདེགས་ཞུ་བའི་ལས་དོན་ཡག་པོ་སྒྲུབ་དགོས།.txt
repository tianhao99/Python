“གཉིས་གཏོད”ལ་ཞབས་འདེགས་ཞུ་བའི་ལས་དོན་ཡག་པོ་སྒྲུབ་དགོས།

ལས་ཞུགས་ལས་གཏོད་ལ་རྒྱུན་མཐུད་སྐུལ་འདེད་་གཏོང་ཆེད། རིམ་པ་ཁག་དང་སྡེ་ཚན་ཁག་གིས་མུ་མཐུད་ལས་ཞུགས་བརྟན་པོ་ཡོང་བ་བྱེད་པའི་སྐོར་གྱི་ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་ཐབས་ཇུས་བཀོད་སྒྲིག་ཕྱོགས་ཡོངས་ནས་དོན་འཁྱོལ་བྱས་ཏེ། ལས་ཞུཌ་སྔོན་ལ་འཇོག་པའི་འཐབ་ཇུས་དང་དེ་བས་དགེ་མཚན་ལྡན་པའི་ལས་ཞུགས་སྲིད་ཇུས་ལག་བསྟར་མཐའ་གཅིག་ཏུ་བྱས་ནས། ལས་ཞུགས་ལས་གཏོད་ཀྱི་ཕུགས་ཕན་ལམ་སྲོལ་འཛུགས་པ་དང་འཐུས་སྒོ་ཚང་དུ་གཏོང་དགོས།
གསར་གཏོད་ལས་གཏོད་ཀྱི་ཁོར་ཡུག་སྔར་བས་ལེགས་སུ་གཏོང་དགོས། ཚོང་གཉེར་ཁོར་ཡུག་ལེགས་སུ་བཏང་ནས་དྲང་གཞག་དང་། རང་མོས། འགྲན་རྩོད་བཅས་ཀྱི་གསར་གཏོད་ལས་གཏོད་ཀྱི་ཁོར་ཡུག་གཏོད་པ་དང་། སྲིད་གཞུང་གིས་ཞབས་འདེགས་ཞུ་བའི་སྒྲིག་སྲོལ་དང་ལམ་སྲོལ་འཐུས་སྒོ་ཚང་དུ་བཏང་ནས་གསར་གཏོད་ལས་གཏོད་ལམ་ལུགས་ཀྱི་ཁོར་ཡུག་ཡག་པོ་ཞིག་བཏོད་དེ་གསར་གཏོད་ལས་གཏོད་ཀྱི་ཁྱབ་ཚད་སྔར་བས་རྒྱ་ཆེར་གཏོང་དགོས།
ཞབས་འདེགས་མ་ལག་འཐུས་སྒོ་ཚང་དུ་གཏོང་དགོས། གསར་གཏོད་ལས་གཏོད་ཀྱི་མི་སྣ་དང་། དཔུང་ཁག ཁེ་ལས་གསར་དུ་འཛུགས་མཁན་བཅས་ལ“གཅིག་གཏད་གཅིག”དང“གཅིག་འཐུས་རྣམ་པའི”ཞབས་འདེགས་ཞུས་ནས་གསར་གཏོད་ལས་གཏོད་ལ་ཞབས་འདེགས་ཞུ་བའི“མཐའ་མའི་འགག་གནད”བསལ་ཏེ། “དམངས་ཀྱིས་བྱ་གཞག་སྐྲུན། ཀུན་གྱིས་གསར་གཏོད་བྱེད་པའི”གསོན་ཤུགས་གང་ལེགས་འཕེལ་བར་བྱས་ཐོག འཕེལ་རྒྱས་ཀྱི་སྒུལ་ནུས་གསར་པ་མགྱོགས་མྱུར་སྐྱེད་སྲིང་དང་ལས་ཞུགས་དེ་བས་མང་བ་ཐུབ་པ་དང་དཔལ་འབྱོར་སྤུས་ཚད་མཐོ་བའི་འཕེལ་རྒྱས་ལ་འགན་ལེན་བརྟན་པོ་བྱེད་དགོས།
ལས་ཞུགས་ལས་གཏོད་ལ་དངུལ་རྩའི་རྒྱབ་སྐྱོར་བྱེད་ཤུགས་ཆེ་རུ་གཏོང་དགོས། ཁག་ཐེག་དངུལ་བུན་གྱིས་ལས་གཏོད་ལ་རོགས་སྐྱོར་བྱེད་པ་དང་ལས་ཞུགས་ཀྱི་སྣེ་ཁྲིད་དེ་དབུལ་སྒྲོལ་འགག་སྒྲོལ་ལ་རམ་འདེགས་བྱེད་པའི་ནུས་པ་འདོན་སྤེལ་གང་ལེགས་བྱེད་དགོས། དེ་དང་དུས་མཚུངས། སྲིད་གཞུང་དང་དངུལ་ཁང་མཉམ་ལས་བྱེད་ཤུགས་ཆེ་རུ་བཏང་ནས“གཉིས་གཏོད”ཀྱི་དཔེ་སྟོན་ལ་དངུལ་རྩའི་རྒྱབ་སྐྱོར་བྱེད་ཤུགས་སྔར་བས་ཆེ་རུ་གཏོང་དགོས།
དྲིལ་བསྒྲགས་དང་ཁྲིད་སྟོན་ལ་དམ་འཛིན་ཏན་ཏིག་བྱེད་དགོས། སྲིད་ཇུས་གསལ་འགྲེལ་དང་། དུས་བབ་འགྲེལ་བཤད། སྔོན་ཐོན་དཔེ་མཚོན་དྲིལ་བསྒྲགས་བཅས་ཀྱི་ལས་དོན་ཡག་པོ་བསྒྲུབས་ནས་ཕྱོགས་ཡོངས་དང་ཁྱོན་ཡོངས་ལ་ཁྱབ་པའི་དྲིལ་བསྒྲགས་བྱེད་སྒོ་སྤེལ་ཏེ། ཏང་དང་སྲིད་གཞུང་གིས་ལས་ཞུགས་ལ་སྐུལ་འདེད་གཏོང་བའི་སྲིད་ཇུས་དང་བྱ་ཐབས་དྲིལ་བསྒྲགས་ཤུགས་ཆེན་བྱེད་པ་དང་། སྲིད་ཇུས་དྲིལ་བསྒྲགས་ཀྱི་དམིགས་སའི་རང་བཞིན་དང་ནུས་ལྡན་རང་བཞིན་མཐོ་རུ་བཏང་སྟེ། མཐོ་སློབ་སློབ་ཐོན་སློབ་མ་ཁྲོམ་རར་ལས་ཞུགས་དང་རང་བརྟེན་ལས་གཏོད་ཀྱི་སྔོན་ཐོན་དཔེ་མཚོན་དྲིལ་བསྒྲགས་ཤུགས་ཆེན་བྱས་ཏེ། ངལ་རྩོལ་ནི་གཟི་བརྗིད་ལྡན་པ་དང་ལས་གཏོད་ནི་རིན་ཐང་ཆེན་པོ་ཡིན་པའི་གླེང་ཕྱོགས་ཀྱི་ཁོར་ཡུག་ཅིག་གཏོད་དགོས།
རྩོམ་སྒྲིག་པ།　བདེ་སྒྲོལ།
