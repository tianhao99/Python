གོམ་པ་དང་པོ་ཡག་པོ་སྤོས་ནས་རྣམ་པ་གསར་པ་མཐོང་བ་བྱེད།

ཀྲུང་དབྱང་བརྙན་འཕྲིན་ལས་ཁུངས་ཀྱི་མྱུར་དཔྱད། འགོ་བརྗོད་དུ་༼གོམ་པ་དང་པོ་ཡག་པོ་སྤོས་ནས། རྣམ་པ་གསར་པ་མཐོང་བ་བྱེད་དགོས༽ཞེས་འཁོད་པ་དེ་སྤེལ་ཡོད་པ་རེད།
མྱུར་དཔྱད་ནང་། རང་རྒྱལ་གྱི་དེང་རབས་ཅན་འཛུགས་སྐྲུན་བྱེད་པའི་བརྒྱུད་རིམ་ཁྲོད་དམིགས་བསལ་གྱི་དོན་སྙིང་གལ་ཆེན་ལྡན་པའི་ལོ་ཞིག་ཡིན་པའི་ཆ་ནས། སང་ལོའི་དཔལ་འབྱོར་ལས་དོན་ཡག་པོ་བསྒྲུབ་རྒྱུ་དེར་དོན་སྙིང་གལ་ཆེན་ལྡན་ཡོད། གཡུར་ཟའི་གྲུབ་འབྲས་ཐོབ་པའི་ལོ་ལྔ་ཚན་གྱི་འཆར་འགོད་བཅུ་གསུམ་པ་དང་བསྡུར་ན། ལོ་ལྔ་ཚན་གྱི་འཆར་འགོད་བཅུ་བཞི་པར་སྒྱུར་བཅོས་སྒོ་འབྱེད་བྱས་ནས་ལོ་ངོ་བཅུ་ཕྲག་རིང་གསོག་འཇོག་བྱས་པའི་ཕན་ཁེ་ཆེན་པོ་དང་དུས་རབས་ཀྱི་གོ་སྐབས་གསར་པ་ཡོད་ལ། ལོ་བརྒྱར་བྱུང་མ་མྱོང་བའི་འཕོ་འགྱུར་ཆེན་པོའི་འོག་གི་ཉེན་ཁ་དང་འགྲན་རྩོད་ཀྱང་འཕྲད་ཡོད། གང་འདྲ་བྱས་ཏེ་གོང་འོག་འབྲེལ་མཐུད་དང་། སྔར་སོང་རྒྱུན་འཛིན། འཕེལ་ཕྱོགས་ཡག་པོ་རྒྱུན་འཁྱོངས། རིགས་ཁག་གི་ཉེན་ཁ་ལས་གཡོལ་རྒྱུ་དང་། ལོ་བརྒྱ་གཉིས་ཀྱི་འབད་འཐབ་དམིགས་འབེན་མངོན་འགྱུར་ཡོང་བ་འགན་སྲུང་བྱེད་པའི་ཐད། རྒྱལ་ཡོངས་གོང་འོག་ཀུན་ནས་ཕྱར་བ་གྲུ་འདེགས་དང་མུ་མཐུད་དཀའ་སྤྱད་འབད་བརྩོན་བྱ་དགོས་ཞེས་བསྟན་ཡོད།
མྱུར་དཔྱད་ནང་། གོང་འཕེལ་གྱི་གནས་སྟངས་གསར་པ་འཛུགས་པ་ནི་རང་རྒྱལ་གྱི་དཔལ་འབྱོར་གོང་འཕེལ་གྱི་ཆུ་ཚད་མཐོ་རུ་གཏོང་བའི་འཐབ་ཇུས་ཀྱི་གདམ་ག་གལ་ཆེན་ཞིག་ཡིན་ཞིང་། གོང་འཕེལ་གྱི་གནས་བབ་ཧྲིལ་པོ་དང་འབྱུང་འགྱུར་དང་འབྲེལ་བ་ཡོད་པ་ཞིག་རེད། ང་ཚོས་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ཀྱི་སྤྱི་ཚོགས་རིང་ལུགས་ཀྱི་དགོངས་པ་མཛུབ་སྟོན་དུ་བྱེད་པ་དང་། ཀྲུང་དབྱང་གི་དཔལ་འབྱོར་ལས་དོན་གྲོས་ཚོགས་ཀྱི་དགོངས་དོན་ཁོང་དུ་ཡག་པོ་ཆུད་པ་བྱས་ཏེ། གནད་དོན་གྱི་ཁྲིད་ཕྱོགས་རྒྱུན་འཁྱོངས་བྱེད་པ་དང་། ལས་ཀ་དོན་འཁྱོལ་བྱ་རྒྱུར་དམ་འཛིན་ཚགས་ཚུད་པོ་བྱེད་དགོས། རིམ་ཁག་འགོ་ཁྲིད་ལས་བྱེད་པ་རྣམས་ནས་གོང་འཕེལ་གྱི་གནས་སྟངས་གསར་པ་འཛུགས་སྐྲུན་བྱེད་མཁན་མཁས་ཅན་ཞིག་ཏུ་འགྱུར་བ་བྱས་ཏེ། རང་རྟོགས་ངང་འགན་འཁྲི་དང་ལས་འགན་འཁུར་བ་དང་། ལོ་ལྔ་ཚན་གྱི་འཆར་འགོད་བཅུ་བཞི་པ་འགོ་འཛུགས་པའི་ལོར་འགག་གཏོར་གསར་པ་ཡོང་བ་དང་རྣམ་པ་གསར་པ་གཏོད་རྒྱུར་རང་ནུས་གང་ཡོད་ཀྱིས་སྐུལ་འདེད་གཏོང་དགོས་ཞེས་ནན་བཤད་བྱས་ཡོད་པ་རེད།
རྩོམ་སྒྲིག་པ། བདེ་སྒྲོལ།
