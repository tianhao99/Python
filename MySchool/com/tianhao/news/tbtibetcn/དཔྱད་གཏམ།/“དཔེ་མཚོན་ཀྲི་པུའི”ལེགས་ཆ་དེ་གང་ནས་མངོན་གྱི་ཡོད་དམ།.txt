“དཔེ་མཚོན་ཀྲི་པུའི”ལེགས་ཆ་དེ་གང་ནས་མངོན་གྱི་ཡོད་དམ།

2018ལོར་སྤྱི་ཁྱབ་ཧྲུའུ་ཅི་ཞི་ཅིན་ཕིང་གིས་བོད་ལྗོངས་མི་རིགས་སློབ་ཆེན་བཙུགས་ནས་ལོ་ངོ་60འཁོར་བར་རྟེན་འབྲེལ་ཞུ་བའི་འཕྲིན་ཡིག་ཏུ་མཐོ་སློབ་འཛུགས་སྐྱོང་ལ“མི་གང་འདྲ་ཞིག་གསོ་སྐྱོང་བྱེད་པ་དང་། གསོ་སྐྱོང་ཇི་ལྟར་བྱེད་པ། སུའི་ཆེད་དུ་གསོ་སྐྱོང་བྱེད་པ”བཅས་ཀྱི་རྩ་བའི་གནད་དོན་དེར་དམ་པོར་དམིགས་དགོས་ཞེས་ནན་བཤད་གནང་ཡོད།
ལོ་དེར། སློབ་གསོ་པུས་དུས་རབས་གསར་པའི་མཐོ་རིམ་སློབ་གྲྭའི་དངོས་གཞིའི་ཚན་ཁག་གི་སློབ་གསོའི་ལས་དོན་ཚོགས་འདུའི་ཐོག སློབ་ཆེན་གྱི་འགན་འཁྲི་ནི“མི་གསོ་སྐྱོང་བྱ་རྒྱུ”དེ་རེད། ཤེས་ལྡན་མི་སྣ་གསོ་སྦྱོང་གི་སྤུས་ཚད་དང་ཕན་འབྲས་ནི་སློབ་ཆེན་ལས་དོན་ལ་ཞིབ་བཤེར་བྱེད་པའི་རྩ་བའི་ཚད་གཞི་ཡིན་པ་དང་། “ཕྱིར་ལོག་བཞིར”སྐུལ་འདེད་གཏོང་རྒྱུ་དེ་ནི་མཐོ་རིམ་སློབ་གསོའི་རྩ་བའི་འོས་འགན་གྱི་རྩ་སྲ་རྨང་བརྟན་ཞིག་དང་མཐོ་སློབ་འདི་ཉིད“རྩེ་གྲ་གཉིས”ལ་བསྐྲུན་རྒྱུར་སྐུལ་འདེད་གཏོང་བའི་རྩ་བ་ཞིག་རེད།
སློབ་གསོ་པུའི་ཁག་དང་པོའི“རྒྱལ་ཡོངས་ཏང་འཛུགས་སྐྱོང་ལས་དོན་གྱི་དཔེ་མཚོན་ཀྲི་པུའུ”ཡིན་པའི་བོད་ལྗོངས་མི་རིགས་སློབ་ཆེན་གྱི་མི་རིགས་རིག་པའི་སློབ་ཞིབ་ཁང་གི་ཏང་ཀྲི་པུའི་ཏང་འཛུགས་ལས་དོན་ཡག་པོ་འཁྱོངས་པ་ནི་མི་སེམས་ལ་བསྟུན་ནས་བསྒྲུབས་པས་རེད།
མི་སྣ་གསོ་སྐྱོང་བྱ་རྒྱུ་མི་སེམས་དང་བསྟུན་པ། དངོས་གཞིའི་ཚན་ཁག་གི་སློབ་མར་མི་སྣ་གསོ་སྐྱོང་མཛུབ་ཁྲིད་དགེ་རྒན་ལམ་ལུཌ་ལག་བསྟར་བྱེད་པ་དེ་ནི་སློབ་སྦྱོང་དང་། འཚོ་བ། བསམ་བློ་བཅས་ཀྱི་ཕྱོགས་ཁག་གི་ཐད་ནས་དངོས་གཞིའི་ཚན་ཁག་སློབ་མར“བུ་རྫིའི་བྱེད་ཐབས”དང་།“རྗེས་སྙེགས་བྱེད་ཐབས”སྤྱད་ཡོད། སློབ་གྲྭ་མ་ཐོན་བར“གཅིག་གཏད་གཅིག”གི་བྱེད་ཐབས་དེ་སློབ་མའི་བློ་ལ་བབས་པ་མ་ཟད། སློབ་མ་ཚོ་བདེ་བླག་ངང་སློབ་ཆེན་ལོ་བཞིའི་འཚོ་བ་སྐྱེལ་རྒྱུ་བྱུང་བ་དང་བདེ་ཐང་དང་ཡར་ཐོན་གྱི་ཕུགས་བསམ་དང་སེམས་ཁམས་བསྐྲུན་ཐུབ་པ་བྱུང་སྟེ་སློབ་མ་རྣམས་གྲུབ་འབྲས་ཐོབ་པའི་ངང་སྤྱི་ཚོགས་ལ་བསྐྱོད་རྒྱུར་རོགས་རམ་ཐུབ་ཡོད།
སློབ་ཁྲིད་མི་སེམས་དང་མཐུན་པ། དགེ་སློབ་ཚོས་མེས་རྒྱལ་གཅིག་གྱུར་དང་མི་རིགས་མཐུན་སྒྲིལ་སྲུང་སྐྱོང་བྱེད་པའི་བསམ་བློ་བརྟན་པོར་འཛུགས་རྒྱུ་དེ་ནི་བོད་ལྗོངས་མི་རིགས་སློབ་ཆེན་གྱི་གལ་ཆེའི་འགན་འཁྲིའི་གྲས་ཤིག་རེད། ཁོ་ཚོས་རང་ངོས་ཀྱི་ཆེད་ལས་ཀྱི་ཁྱད་ཆོས་དང་ཟུང་འབྲེལ་བྱས་ཏེ། 《མི་རིགས་ཀྱི་རིགས་པའི་གཞུང་ལུགས་དང་སྲིད་ཇུས》དང《བོད་ས་གནས་དང་ཀྲུང་དབྱང་སྲིད་གཞུང་གི་འབྲེལ་བའི་ལོ་རྒྱུས》སོགས་སློབ་ཚན་འཁྲིད་དེ་སློབ་མ་ཚོས་མི་རིགས་མང་བའི་གཅིག་གྱུར་རྒྱལ་ཁབ་ཀྱི་ལོ་རྒྱུས་དང་དོན་དངོས་དང་འབྱུང་འགྱུར་ལ་ངོས་འཛིན་ཡང་དག་ཡོང་བར་ཁྲིད་སྟོན་ཐུབ་པ་མ་ཟད། སློབ་གསོ་དེ་རིགས་ཀྱིས་རྒྱལ་གཅེས་དང་བོད་དར་རྒྱས་ཀྱི་འདུ་ཤེས་སློབ་ཆེན་སློབ་མའི་བསམ་བློར་གཏིང་ཟབ་ཟུག་ཡོད།
སློབ་ཁྲིད་རྣམ་པ་མི་སེམས་ལ་ཟུག་པ། ཏང་ཀྲི་པུའུ་ཡིས་དགེ་རྒན་སློབ་ཁྲིད་མི་གསོའི་འཐབ་ཕྱོགས་དང་པོར་ཕྱིར་ལོག་ཐུབ་པ་བྱས་པར་བརྟེན། དགེ་རྒན་གྱིས་སྤུས་ཚད་མཐོ་པོས་སློབ་ཁྲིད་ལས་འགན་བསྒྲུབས་པ་མ་ཟད། སློབ་ཁྲིད་ལག་ལེན་དང་། སློབ་ཆེན་སློབ་མའི་གསར་གཏོད་ལས་གཏོད་གསོ་སྦྱོང་འཆར་གཞི། སློབ་མའི་ཆེད་ལས་འགྲན་རྩོད་སོགས་བྱེད་སྒོའི་ལས་དོན་ལ་མཛུབ་ཁྲིད་བྱེད་པའི་འགན་ཧུར་ཐག་འཁུར་བ་དང་འབྲེལ། སྔོན་མ་ཆེད་ལས་ཚན་ཞིབ་ལ་གཙིགས་ཆེན་བྱེད་པའི་ལས་དོན་བྱེད་ཐབས་འགྱུར་ལྡོག་བཏང་བ་ལས་སློབ་ཁྲིད་ཞིབ་འཇུག་གི་རྣམ་པ་བཟང་པོ་ཞིག་ཆགས་ཡོད།
རྩོམ་སྒྲིག་པ།　བདེ་སྒྲོལ།
