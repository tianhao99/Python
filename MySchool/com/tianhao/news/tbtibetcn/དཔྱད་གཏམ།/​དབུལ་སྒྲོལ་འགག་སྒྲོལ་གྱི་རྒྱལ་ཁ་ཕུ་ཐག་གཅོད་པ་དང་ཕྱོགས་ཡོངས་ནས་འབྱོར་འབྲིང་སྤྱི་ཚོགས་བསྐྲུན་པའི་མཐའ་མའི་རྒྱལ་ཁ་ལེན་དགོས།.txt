​དབུལ་སྒྲོལ་འགག་སྒྲོལ་གྱི་རྒྱལ་ཁ་ཕུ་ཐག་གཅོད་པ་དང་ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་མཐའ་མའི་རྒྱལ་ཁ་ལེན་དགོས།

“ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པར། གྲངས་ཉུང་མི་རིགས་གཅིག་ཀྱང་ཉུང་མི་རུང” ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་རྒྱལ་ཁ་ཕུ་ཐག་གཅོད་པ་དང་དབུལ་སྒྲོལ་འགག་སྒྲོལ་གྱི་མཐའ་མའི་རྒྱལ་ཁ་ལེན་པའི་འགག་རྩའི་དུས་སུ། སྤྱི་ཁྱབ་ཧྲུའུ་ཅི་ཞི་ཅིན་ཕིང་གིས་རང་རེའི་ཏང་གིས་མི་རིགས་ཁག་གི་མི་དམངས་སྣེ་ཁྲིད་དེ་ཐུན་མོང་ཐོག་ཕྱོགས་ཡོངས་འབྱོར་འབྲིང་གི་ཕྱོགས་སུ་བསྐྱོད་པའི་ཆོད་སེམས་བརྟན་པོ་སླར་ཡང་ཁྱབ་བསྒྲགས་གནང་བ་མ་ཟད། མི་རིགས་ཁག་གིས་མཐུན་སྒྲིལ་འབད་འཐབ་བྱེད་པའི་སྟོབས་ཤུགས་ཆེན་པོ་གཅིག་ཏུ་བསྒྲིལ་ཡོད། མིག་སྔར་ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་རྒྱུ་དེ་རྒྱལ་ཁ་ཕུ་ཐག་གཅོད་པའི་གདོང་མཆོང་དུས་མཚམས་སུ་སླེབས་ཡོད། ང་ཚོས་བསམ་བློའི་ངོས་འཛིན་དེ་ཏང་ཀྲུང་དབྱང་དང་ལྗོངས་ཏང་ཨུད་ཀྱི་ཐབས་ཇུས་བཀོད་སྒྲིག་གལ་ཆེན་ཐོག་གཅིག་གྱུར་ཏན་ཏིག་བྱས་ཏེ་ཆབ་སྲིད་ཀྱི་འགན་འཁྲིའི་བསམ་པ་དང་ལོ་རྒྱུས་ཀྱི་ལས་འགན་སྒྲུབ་སེམས་ཆེན་པོའི་ཐོག་ནས། དབུལ་སྒྲོལ་འགག་སྒྲོལ་གྱི་གྲུབ་འབྲས་སྲ་བརྟན་དང་མཐོ་རུ་ཏན་ཏིག་བཏང་སྟེ། ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པར་མི་དམངས་ཀྱི་ཁས་ལེན་ཐོབ་པ་དང་ལོ་རྒྱུས་ཀྱི་ཞིབ་བཤེར་ཐེག་ཐུབ་པ་བྱེད་དགོས།
ཕྱོགས་ཡོངས་འབྱོར་འབྲིང་གི་དམིགས་ཚད་དང་ལས་འགན་ཁག་གི་ཁྲོད་དབུལ་སྒྲོལ་འགག་སྒྲོལ་ལ་མཚོན་བྱེད་རང་བཞིན་དང་ཤུགས་རྐྱེན་གྱི་ནུས་པ་ཆེན་པོ་ལྡན་ཡོད། དབུལ་སྒྲོལ་འགག་སྒྲོལ་གྱི་དམག་འཐབ་ལ་རྒྱལ་ཁ་མཐའ་གཅིག་ཏུ་ལེན་རྒྱུ་དེ་ནི་ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་རྩ་འཛིན་གྱི་དམིགས་ཚད་དང་མཐའ་ཚད་ཀྱི་ལས་འགན་ཞིག་དང་། རང་རེའི་ཏང་གིས་མི་དམངས་དང་ལོ་རྒྱུས་ལ་བཞག་པའི་བརྗིད་ཆེའི་དམ་བཅའ་ཞིག རྒྱ་ཆེའི་མི་དམངས་མང་ཚོགས་དང་ལྷག་པར་དུ་མང་ཚོགས་དབུལ་པོའི་མཛེས་སྡུག་ལྡན་པའི་འཚོ་བའི་དགོས་མཁོ་སྐོང་བའི་ལྡོག་མེད་ཀྱི་བླང་བྱ་ཞིག་བཅས་རེད། དབུལ་པོ་དབུལ་རྐྱང་གཞི་རྩའི་ཆ་ནས་དབུལ་སྒྲོལ་ཐུབ་པ་ནས་ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་བར་དང་། ཐག་གཅོད་རང་བཞིན་གྱི་གྲུབ་འབྲས་ཐོབ་པ་ནས་ཕྱོགས་ཡོངས་ནས་རྒྱལ་ཁ་ཐོབ་པའི་བར་བཅས་ལ་མཐའ་སྐྱོང་བོད་བརྟན་དང་དབུལ་སྐྱོར་ལས་དོན་སྐོར་གྱི་སྤྱི་ཁྱབ་ཧྲུའུ་ཅི་ཞི་ཅིན་ཕིང་གི་རྣམ་བཤད་གལ་ཆེན་གྱི་ཚན་རིག་དང་མཐུན་པའི་མཛུབ་ཁྲིད་དང་། ཀྲུང་གོའི་ཁྱད་ཆོས་ལྡན་པའི་དབུལ་ཕོངས་བཅོས་སྐྱོང་མ་ལག་གི་ལམ་ལུགས་འགན་སྲུང་། ཀྲུང་དབྱང་རྒྱལ་ཁབ་པུའུ་ཨུད་དང་། ཁ་གཏད་བོད་སྐྱོར་ཞིང་ཆེན་དང་གྲོང་ཁྱེར། ཀྲུང་དབྱང་ཁེ་ལས་བཅས་ཀྱི་རྒྱབ་སྐྱོར་ཤུགས་ཆེན། དབུལ་སྒྲོལ་འགག་སྒྲོལ་གྱི་དངོས་འཐབ་སྦྱོང་བརྡར་ཁྲོད་ཉམས་སད་ཐེག་པའི་དཔུང་ཁག་དང་ཉམས་སད་ཐེག་པའི་སྤྱོད་ཚུལ་བཅས་ཡོད་པས། ད་ཆའི་བོད་ཀྱི་མི་རིགས་ཁག་གི་མི་དམངས་ཚོར་དམིགས་ཚད་དེ་མངོན་འགྱུར་བྱེད་པའི་གདེང་ཚོད་དང་། ངར་ཤུགས། འཇོན་ཐང་བཅས་གང་ལེགས་ལྡན་ཡོད།
རྒྱལ་ཁ་ཕུ་ཐག་གཅོད་པའི་གདོང་མཆོང་གི་དུས་མཚམས་སུ། ང་ཚོས་བསམ་བློའི་ངོས་འཛིན་གྱི“གློག་སྒོ་ཨ་མར”སྔར་བས་དམ་འཛིན་ནན་པོ་བྱེད་པ་དང་། ཆབ་སྲིད་ཀྱི་ཚུགས་གནས་མཐོ་རུ་གཏོང་བ། ཆབ་སྲིད་ཀྱི་འགན་འཁྲི་ཁུར་ནུས་ཆེ་རུ་གཏོང་བ། “འདུ་ཤེས་བཞི”བརྟན་པོ་འཛུགས་པ་དང་། “གདེང་ཚོད་བཞི”བརྟན་དུ་གཏོང་བ། “སྲུང་སྐྱོང་གཉིས”ཐུབ་པ་མཐའ་གཅིག་ཏུ་བྱེད་པ་བཅས་ཀྱི་མཐོ་ཚད་ཐོག་ནས་དབུལ་སྒྲོལ་འགག་སྒྲོལ་གྱི་དམག་འཐབ་ལ་རྒྱལ་ཁ་མཐའ་གཅིག་ཏུ་ལེན་པའི་དོན་སྙིང་གལ་ཆེན་ལ་ངོས་འཛིན་དང་གོ་བ་གཏིང་ཟབ་ལེན་པ་དང་། ཐོག་མཐའ་བར་གསུམ་དུ་འགག་སྒྲོལ་གྱི་རྣམ་པ་རྒྱུན་འཁྱོངས་བྱེད་པ། མཚམས་འཇོག་མི་བྱེད་པ་དང་། ལྷོད་གཡེང་མི་གཏོང་བ། མངོན་གསལ་དོད་པའི་གནད་དོན་ལ་དམིགས་པ་དང་གནད་སྨིན་མཛད་ཇུས་མཐའ་འཁྱོངས་བྱེད་པ། དབུལ་སྒྲོལ་འགག་སྒྲོལ་གྱི་མཇུག་བསྡུའི་ལས་དོན་ཁག་ཏན་ཏིག་བསྒྲུབས་པ་བཅས་བྱས་ཏེ། དབུལ་སྒྲོལ་ལས་དོན་དངོས་སྒྲུབ་དང་། དབུལ་སྒྲོལ་གྱི་བརྒྱུད་རིམ་ཏན་ཏིག དབུལ་སྒྲོལ་གྱི་གྲུབ་འབྲས་དངོས་འབྲེལ་བཅས་འགན་ལེན་བྱས་ཏེ་ཕྱོགས་ཡོངས་ནས་སྤྱི་ཚོགས་རིང་ལུགས་དེང་རབས་ཅན་གྱི་བོད་ལྗོངས་བསྐྲུན་པའི་རྒྱང་སྐྱོད་ལམ་བུ་གསར་པ་བདེ་བླག་གཏོད་ཆེད་སྲ་ཞིང་བརྟན་པའི་འགན་ལེན་མཁོ་འདོན་བྱེད་དགོས།
རྒྱལ་ཁ་ཕུ་ཐག་གཅོད་པའི་མཐའ་མའི་གདོང་མཆོང་དུས་མཚམས་སུ། ང་ཚོས་བློ་བརྟན་འགྱུར་མེད་ཀྱི་སྒོ་ནས་མི་དམངས་ལྟེ་བར་འཛིན་པའི་འཕེལ་རྒྱས་ཀྱི་བསམ་བློ་ལག་བསྟར་བྱས་ཏེ་དབུལ་སྒྲོལ་འགག་སྒྲོལ་གྱི་ལས་དོན་སྲ་བརྟན་དང་མཐོ་རུ་གཏོང་རྒྱུ་དེ་དེ་བས་གལ་འགངས་ཆེ་བའི་གནས་བབ་ཐོག་འཇོག་པ་དང་། ལྷོད་གཡེང་གི་སྣང་ཚུལ་མཐའ་གཅིག་ཏུ་འགོག་པ། བསྟུད་མར་དམག་འཐབ་དང་ཇི་ཙམ་དམག་འཐབ་བྱས་ན་དེ་ཙམ་གྱིས་དཔའ་ངར་ལྡན་པའི་སྤྱོད་ཚུལ་མུ་མཐུད་དར་སྤེལ་གཏོང་བ། འགག་སྒྲོལ་གྱི་རྣམ་པ་རྒྱུན་འཁྱོངས་བྱེད་པ། ནུས་ཤུགས་ཡོད་རྒུས་རང་འཁྲིའི་འགན་འཁྲི་ཡག་པོ་སྒྲུབ་པ་བཅས་བྱས་ཏེ“མཚམས་འཇོག་མི་བྱེད་པ་བཞི”ཡི་བླང་བྱ་དོན་འཁྱོལ་ཡག་པོ་བྱེད་དགོས། སེམས་ནུས་གཙོ་བོ་དབུལ་སྒྲོལ་གྱི་གྲུབ་འབྲས་སྲ་བརྟན་མཐོར་གཏོང་དང་དབུལ་པོ་བསྐྱར་ལོག་འགོག་པའི་ཐད་བཞག་ནས་ལྟ་སྐུལ་ཞིབ་བཤེར་ལ་ཤུགས་སྣོན་རྒྱག་པ་དང་། ཐོན་ལས་ཀྱི་འདེགས་སྐྱོར་དང་། སྲིད་ཇུས་ཀྱི་ལྕག་སྐུལ། ལས་ཞུགས་སྔོན་འགྲོ བོད་སྐྱོར་རོགས་རམ། སྤྱི་ཚོགས་འགན་སྲུང་ཐ་སྐྱོང་སོགས་ལས་དོན་ཁག་ལ་སྤྱི་འདོམས་དམ་འཛིན་བྱས་ནས་སྤུས་ཚད་མཐོ་བའི་དབུལ་སྒྲོལ་མངོན་འགྱུར་ཧུར་ཐག་བྱེད་དགོས། གྲོང་ཁྱེར་དང་གྲོང་རྡལ་གྱི་ལས་ཞུགས་དང་ཐག་ཉེ་ས་དང་སྟབས་བདེ་ས་དང་། རང་ས་རང་ཡུལ་དང་མི་བྲལ་བ། སྒྲུབ་ཐུབ་པ་དང་སྒྲུབ་ཤེས་པ་བཅས་ཀྱི་འབྲེལ་བ་ཐག་གཅོད་ཡག་པོ་བྱས་ཏེ། སྤྱི་འདོམས་ལ་ཤུགས་སྣོན་རྒྱག་པ་དང་། རིགས་དབྱེ་ཇུས་བསྟར། སེམས་ནུས་གཅིག་སྒྲིལ་གྱིས་རྨང་གཞི་ལེགས་པ་དང་། མི་མངོན་པའི་སྟོབས་ཤུགས་ཆེན་པོ་ལྡན་པ། རྒྱུན་མཐུད་བཅས་ཀྱི་ཐོན་ལས་འཕེལ་རྒྱས་གཏོང་བ། ཁྱད་ལྡན་ཐོན་ལས་རྒྱ་སྟོབས་ཆེ་རུ་གཏོང་བ་བཅས་བྱས་ཏེ། རྒྱུན་མཐུད་ངང་དབུལ་སྒྲོལ་བརྟན་པོ་ཐུབ་པའི་འགན་ལེན་བྱེད་དགོས། རང་ལྗོངས་ཀྱི་དོན་དངོས་དང་ཟུང་འབྲེལ་དམ་ཟབ་བྱས་ཏེ། བལྟོས་བཅས་ཀྱི་དབུལ་པོ་ཐག་གཅོད་སེལ་བའི་སྲིད་ཇུས་བྱེད་ཐབས་མགྱོགས་མྱུར་ཞིབ་འཇུག་བྱེད་པ་དང་། དབུལ་སྒྲོལ་འགག་སྒྲོལ་དང་གྲོང་གསེབ་དར་རྒྱས་ཀྱི་མཉམ་འགུལ་ལམ་སྲོལ་འཛུགས་པ། དབུལ་སྐྱོར་ལས་དོན་གྱི་རྒྱུན་རྣམ་ཅན་ལ་སྐུལ་འདེད་གཏོང་བ་བཅས་བྱས་ནས། དབུལ་པོ་ཉུང་གཏོང་ལས་དོན་ལ་མུ་མཐུད་སྐུལ་འདེད་གཏོང་དགོས། གྲོང་ཁྱེར་གྱི་འཕེལ་རྒྱས་དང་ཞིང་འབྲོག་པའི་གཞི་རྩའི་སྤྱི་པའི་ཞབས་ཞུའི་ནུས་པ་ཆེ་རུ་གཏོང་བའི་འབྲེལ་བ་ཐག་གཅོད་ཡང་དག་བྱེད་པ་དང་ཕྱོགས་ཡོངས་འབྱོར་འབྲིང་གི“ཞིང་གསུམ”ཁྱབ་ཁོངས་ཀྱི་ཞན་ཆ་བསལ་ནས་མི་རིགས་ཁག་གི་མང་ཚོགས་ཀྱི་ཐོབ་ཚོར་དང་། བདེ་སྐྱིད་ཚོར་སེམས། བདེ་འཇགས་ཚོར་སེམས་བཅས་ཟམ་མི་ཆད་པར་ཟབ་ཏུ་གཏོང་དགོས། དབུལ་སྒྲོལ་འགག་སྒྲོལ་གྱི་ལམ་ལུགས་ཀྱི་ལེགས་ཆ་དང་། རིགས་པའི་གཞུང་ལུགས་གསར་གཏོད། ལག་ལེན་ཉམས་མྱོང་བཅས་ཕྱོགས་སྡོམ་ཡག་པོ་བྱས་ཏེ། དབུལ་སྒྲོལ་འགག་སྒྲོལ་གྱི་རླབས་ཆེན་གྱི་སྙིང་སྟོབས་ཞུན་བརྡར་ཡག་པོ་ཐུབ་པ་དང་། བོད་ཀྱི་གཏམ་རྒྱུད་ཡག་པོ་བརྗོད་པ། བོད་ཀྱི་འཕྲིན་བཟང་བརྒྱུད་སྤེལ་བཅས་བྱས་ཏེ། མི་རིགས་ཁག་གི་མང་ཚོགས་ཚོས་སྤྱི་ཁྱབ་ཧྲུའུ་ཅི་དང་ཏང་ཀྲུང་དབྱང་གི་ཐུགས་ཁུར་དངོས་འབྲེལ་ཚོར་བ་བྱས་ཐོག “མོས་སེམས་ལྔ”ཟམ་མི་ཆད་པར་ཆེ་རུ་བཏང་ནས་ཏང་གི་བཀའ་དྲིན་ཚོར་བ་དང་། ཏང་གི་བཀའ་ལ་ཉན་པ། ཏང་གི་རྗེས་སུ་འབྲང་བ་བཅས་ཀྱི་དད་སེམས་སྔར་བས་བརྟན་དུ་གཏོང་དགོས།
བདེ་སྡོད་ལས་བརྩོན་དང་། མི་རིགས་མཐུན་སྒྲིལ། སྤྱི་ཚོགས་བརྟན་ལྷིང་། ཁྱིམ་གཞིས་མཛེས་སྡུག་ལྡན་པ་སོགས་ལོ་མང་རིང་གི་མི་རིགས་ཁག་གི་མི་དམངས་ཚོས་དོན་གཉེར་བྱེད་པའི་འབྱོར་འབྲིང་གི་ཕུགས་འདུན་དེ་ང་ཚོ་དང་བར་ཐག་ཇེ་ཉེར་ཕྱིན་ཡོད། དབུལ་སྒྲོལ་འགག་སྒྲོལ་གྱི་དམག་འཐབ་ལ་རྒྱལ་ཁ་ལེན་པར་དུས་ཚོད་ཛ་དྲག་པ་དང་། ལས་འགན་དཀའ་ཚེགས་ཆེ་བ། འོས་འགན་གཟི་བརྗིད་ལྡན་པ་བཅས་ཡོད་པས་ང་ཚོས་བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གི་མཐའ་འཁོར་དུ་དེ་བས་མཐུན་སྒྲིལ་དམ་ཟབ་བྱེད་པ་དང་རང་སྐྱོང་ལྗོངས་ཏང་ཨུད་ཀྱི་ཐབས་ཇུས་བཀོད་སྒྲིག་གཞིར་བཟུང་མངགས་བཅོལ་བློ་ལ་བརྟན་པོར་ངེས་པ་དང་། བཀའ་དྲིན་བསམ་བཞིན་འབད་འཐབ་བྱེད་པ། འབད་འབུངས་ཡར་བརྩོན་དང་དཀའ་སྤྱད་དངོས་སྒྲུབ་བཅས་བྱས་ཏེ། དབུལ་སྒྲོལ་འགག་སྒྲོལ་གྱི་དམག་འཐབ་ལ་ཕྱོགས་ཡོངས་ནས་རྒྱལ་ཁ་མཐའ་གཅིག་ཏུ་ལེན་པ་དང་ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་བོད་ཀྱི་ལེའུ་ཧུར་ཐག་རྩོམ་དགོས།
