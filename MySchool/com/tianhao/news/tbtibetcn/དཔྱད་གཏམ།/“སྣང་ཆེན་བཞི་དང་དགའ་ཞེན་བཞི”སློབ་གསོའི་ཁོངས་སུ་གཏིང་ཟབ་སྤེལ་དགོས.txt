“སྣང་ཆེན་བཞི་དང་དགའ་ཞེན་བཞི”སློབ་གསོའི་ཁོངས་སུ་གཏིང་ཟབ་སྤེལ་དགོས

ཉེ་ཆར། ལྗོངས་ཏང་ཨུད་དྲིལ་བསྒྲགས་པུས་སློབ་གསོའི་ཁོངས་གཏོགས་སུ“སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོ་གཏིང་ཟབ་སྤེལ་རྒྱུའི་སྐོར་གྱི་ཆེད་དོན་ཚོགས་འདུ་འཚོགས་ནས། “སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོ་སྔར་བས་ལེགས་པར་སྤེལ་རྒྱུའི་སྐོར་གྱི་ཧྲུའུ་ཅི་ཝུའུ་དབྱིང་ཅེའི་མཆན་བཀོད་མཛུབ་སྟོན་གྱི་དགོངས་དོན་བརྒྱུད་བསྒྲགས་དང་སློབ་སྦྱོང་བྱས་ཏེ། སློབ་གསོའི་ཁོངས་གཏོགས་སུ“སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོ་ཇི་ལྟར་བྱས་ནས་གཏིང་ཟབ་སྤེལ་རྒྱུའི་ཐད་བཀོད་སྒྲིག་བྱས་པ་རེད།
ཚོགས་འདུའི་ཐོག་ནན་བཤད་གནང་དོན། རང་ལྗོངས་ཀྱི་སློབ་གྲྭར“སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོ་སྤེལ་རྒྱུ་ནི་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པ་སློབ་གྲྭར་དྲིལ་བསྒྲགས་དང་། སློབ་གཞིའི་ནང་འཇུག་པ། དགེ་སློབ་ཚོའི་སེམས་སུ་ཟུག་པ་བཅས་བྱེད་པའི་ཟློག་མེད་ཀྱི་བླང་བྱ་ཞིག་དང་། “མི་གང་འདྲ་ཞིག་གསོ་སྐྱོང་དང་། ཇི་ལྟར་བྱས་ནས་གསོ་སྐྱོང་། སུའི་ཆེད་དུ་གསོ་སྐྱོང་”བཅས་ཀྱི་གནད་དོན་གཙོ་བོ་ཐག་གཅོད་དང་གཞི་རྩའི་ལས་འགན་སྒྲུབ་པའི་ཟློག་མེད་ཀྱི་བླང་བྱ་ཞིག ཀྲུང་ཧྭ་མི་རིགས་གཅིག་མཐུན་འདུས་གྲུབ་ཀྱི་འདུ་ཤེས་བརྟན་པོར་འཛུགས་པའི་ཟློག་མེད་ཀྱི་བླང་བྱ་ཞིག ཆོས་ལུགས་ཀྱི་ཕན་མེད་ཤུགས་རྐྱེན་ཆུང་དུ་གཏོང་བའི་ཟློག་མེད་ཀྱི་བླང་བྱ་ཞིག སློབ་གྲྭའི་བསམ་བློ་ཆབ་སྲིད་ལས་དོན་ལ་ཤུགས་སྣོན་རྒྱག་རྒྱུའི་སྐོར་གྱི་ལྗོངས་ཏང་ཨུད་ཀྱི་དགོངས་དོན་ལག་བསྟར་དོན་འཁྱོལ་བྱེད་པའི་ཟློག་མེད་ཀྱི་བླང་བྱ་ཞིག་བཅས་རེད། “སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོའི་སྐོར་གྱི་ལྗོངས་ཏང་ཨུད་ཀྱི་བཀོད་སྒྲིག་ལག་བསྟར་དོན་འཁྱོལ་དང་། “སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོ་སྔར་ལས་ལེགས་པར་སྤེལ་རྒྱུའི་སྐོར་གྱི་ཧྲུའུ་ཅི་ཝུའུ་དབྱིང་ཅེའི་ཞིབ་ཕྲའི་བླང་བྱ་ལག་བསྟར་ནན་ཏན། “སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོའི་དོན་སྙིང་གལ་ཆེན་ལ་ངོས་འཛིན་གང་ལེགས་བཅས་བྱས་ནས“སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོའི་སྒྲོག་འགྲེལ་དེ་སློབ་གྲྭའི་བསམ་བློ་ཆབ་སྲིད་ཀྱི་ནང་དོན་གལ་ཆེན་ཞིག་ལ་བརྩིས་ཏེ། སྔར་བས་བསམ་བློ་གཅིག་གྱུར་དང་ངོས་འཛིན་མཐོར་གཏོང་དང་། ཚད་མཐོའི་མཐོང་ཆེན་དང་འགོ་ཁྲིད་ལ་ཤུགས་སྣོན། གནད་དོན་ཕྱོགས་སྟོན་དུ་འཛིན་རྒྱུ་མཐའ་འཁྱོངས་བཅས་བྱེད་པ་མ་ཟད། སྒྲོག་འགྲེལ་གྱི་འགན་འཁྲི་དང་། སྒྲོག་འགྲེལ་གྱི་བྱེད་པོ། སྒྲོག་འགྲེལ་གྱི་ནང་དོན། སྒྲོག་འགྲེལ་གྱི་དུས་ཚོད། སྒྲོག་འགྲེལ་གྱི་དཔྱད་ཞིབ་བཅས་སྔར་བས་ཁ་གསལ་བཟོས་ཐོག སློབ་སྦྱོང་ངོ་མ་བྱེད་པ་དང་། སྒྲོག་འགྲེལ་ངོ་མ་བྱེད་པ། དངོས་འབྲེལ་གོ་བ་ལེན་ཐུབ་པ་བཅས་ཏན་ཏིག་བྱས་ནས། སློབ་མའི་སེམས་སུ་ཡིན་མིན་གྱི་ཚད་གཞི་དང་བྱ་སྤྱོད་ཀྱི་ཚད་གཞི་དངོས་སུ་བཙུགས་ཏེ། སློབ་གྲྭའི“སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོ་གཏིང་ཟབ་དང་ཏན་ཏིག་སྤེལ་བར་སྐུལ་འདེད་གཏོང་དགོས།
