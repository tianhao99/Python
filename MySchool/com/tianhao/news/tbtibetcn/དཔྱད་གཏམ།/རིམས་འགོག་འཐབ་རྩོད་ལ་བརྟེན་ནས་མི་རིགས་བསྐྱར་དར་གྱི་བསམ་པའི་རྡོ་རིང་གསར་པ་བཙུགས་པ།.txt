རིམས་འགོག་འཐབ་རྩོད་ལ་བརྟེན་ནས་མི་རིགས་བསྐྱར་དར་གྱི་བསམ་པའི་རྡོ་རིང་གསར་པ་བཙུགས་པ།

2020ལོ་ཤར་མ་ཐག་པའི་སྐབས།　སྤོབས་སེམས་ཆེན་པོས་ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་རྒྱལ་ཁ་ཕུ་ཐག་གཅོད་པ་དང་དབུལ་སྒྲོལ་འགག་སྒྲོལ་གྱི་དམག་འཐབ་ལ་རྒྱལ་ཁ་ལེན་པའི་འགག་རྩའི་དུས་སུ།　ང་ཚོར་གློ་བུར་དུ་ཐོན་པའི་ཏོག་གསར་གློ་ཚད་རིམས་ནད་འཕྲད་ཡོད།　འདི་ནི་ཀྲུང་གོ་གསར་པ་དབུ་བརྙེས་ཚུན་མཆེད་མྱུར་ཤོས་དང་།　འགོས་ཁྱབ་ཆེ་ཤོས།　སྔོན་འགོག་དང་ཚོད་འཛིན་བྱེད་ཁག་ཤོས་བཅས་ཀྱི་ཐོལ་བྱུང་གི་སྤྱི་པའི་འཕྲོད་བསྟེན་དོན་རྐྱེན་ཚབས་ཆེན་ཞིག་ཡིན་ཞིང་།　ཀྲུང་གོ་མི་དམངས་ཀྱིས་དཀའ་སྤྱད་ཚད་མེད་དང་སྤོབས་པས་རི་ཀླུང་སྒུལ་ཐུབ་པའི་རླབས་ཆེན་གྱི་རིམས་འགོག་འཐབ་རྩོད་སྤེལ་ཡོད།
སྔར་བྱུང་མ་མྱོང་བ་དང་ཁྱབ་ཆེ་བའི་རིམས་ནད་དང་།　མིའི་རིགས་ཡོངས་ཀྱིས་ནད་དུག་དང་འཐབ་རྩོད་བྱེད་པའི་མདུན་དུ།　བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གིས་སྤྱི་ཡོངས་གཅིག་གྱུར་འཆར་འགོད་དང་འཕྲལ་ཐག་ཆོད་པོས་ཐབས་ཇུས་བཀོད་དེ།　མི་དམངས་དང་ཚེ་སྲོག་གོང་དུ་བཀུར་རྒྱུ་མཐའ་འཁྱོངས་དང་།　མི་དམངས་ཀྱི་ཚེ་སྲོག་བདེ་འཇགས་དང་གཟུགས་གཞི་བདེ་ཐང་ཨང་དང་པོར་འཇོག་པ།　ཏང་ཡོངས་དང་།　དམག་ཡོངས།　རྒྱལ་ཡོངས་མི་རིགས་ཁག་གི་མི་དམངས་བཅས་ཀྱིས་གོང་འོག་བློ་སེམས་གཅིག་མཐུན་དང་ནུས་ཤུགས་ཡོད་རྒུ་འདོན་པ།　ནན་ཤོས་དང་།　ཆ་ཚང་ཤོས།　མཐར་ཕྱིན་ཤོས་བཅས་ཀྱི་སྔོན་འགོག་དང་ཚོད་འཛིན་གྱི་བྱ་ཐབས་སྤྱོད་པ་བཅས་བྱས་ནས།　རིམས་ནད་སྔོན་འགོག་དང་ཚོད་འཛིན་གྱི་མི་དམངས་དམག་འཁྲུག་དང་།　སྤྱི་ཡོངས་ཀྱི་དམག་འཐབ།　འགོག་རྒོལ་དམག་འཐབ་བཅས་ཡག་པོ་བརྒྱབ་ཡོད།　ང་ཚོས་ཟླ་གཅིག་ལྷག་ཙམ་གྱི་དུས་ཚོད་སྤྱད་དེ།　རིམས་ནད་མཆེད་ཚུལ་བཀག་འགོག་རགས་ཙམ་བྱས་པ་དང་།　ཟླ་གཉིས་ཙམ་གྱི་དུས་ཚོད་སྤྱད་དེ་ཡུལ་དེ་གའི་ཉིན་རེའི་གསར་འཕར་ནད་དཔེ་གྲངས་གནས་གཅིག་གི་ནང་ཚུན་དུ་ཚོད་འཛིན་བྱས་པ།　ཟླ་གསུམ་ཙམ་གྱི་དུས་ཚོད་སྤྱད་དེ་ཝུའུ་ཧན་སྲུང་སྐྱོབ་དམག་འཐབ་དང་ཧུའུ་པེ་སྲུང་སྐྱོབ་དམག་འཐབ་ཀྱི་ཐག་གཅོད་རང་བཞིན་གྱི་གྲུབ་འབྲས་ཐོབ་པ་བྱས་པ་དང་འབྲེལ།　རྒྱལ་ཡོངས་ཁྱབ་ཁོངས་ཀྱི་རིམས་ནད་ཀྱང་ཚོད་འཛིན་ནུས་ལྡན་ཐུབ་པ་བྱས་ནས།　མིའི་རིགས་ཀྱིས་འགོས་ནད་ཚབས་ཆེན་དང་འཐབ་རྩོད་བྱེད་པའི་ལོ་རྒྱུས་ཐོག་གི་རླབས་ཆེན་གྱི་ལེའུ་ཞིག་བརྩམས་ཡོད།　རྒྱལ་ཡོངས་གོང་འོག་ཚང་མས་དཀའ་སྤྱད་འབད་བརྩོན་བྱས་པ་བརྒྱུད།　རང་རྒྱལ་གྱིས་རིམས་ནད་སྔོན་འགོག་དང་ཚོད་འཛིན་བྱེད་པ་དང་དཔལ་འབྱོར་དང་སྤྱི་ཚོགས་འཕེལ་རྒྱས་ལ་སྤྱི་འདོམས་སྐུལ་འདེད་གཏོང་བའི་ལས་དོན་ལ་གྲུབ་འབྲས་མངོན་གསལ་དོད་པོ་ཐོབ་པ་དང་སྦྲགས།　རིམས་ནད་སྔོན་འགོག་དང་ཚོད་འཛིན་དང་དཔལ་འབྱོར་སླར་གསོ་འཛམ་གླིང་གི་མདུན་གྲལ་དུ་སླེབས་ཡོད།　ང་ཚོ་ལྟ་བུའི་མི་འབོར་དུང་ཕྱུར་14ཡོད་པའི་རྒྱལ་ཁབ་ཆེན་པོ་ཞིག་ལ་མཚོན་ན།　གྲུབ་འབྲས་འདི་ནི་ལས་སླ་པོར་ཐོབ་པ་ཞིག་མིན་ལ།　ཉམས་མྱོང་ཧ་ཅང་རྩ་ཆེན་ཡིན།
འདི་ནི་ཀྲུང་གོ་མི་དམངས་ཀྱི་དགའ་སྐྱོ་གཉིས་ལྡན་དང་སེམས་འགུལ་ཚད་མེད་ཐེབས་པའི་རླབས་ཆེན་གྱི་བྱ་སྤྱོད་ཅིག་ཡིན་ཞིང་།　རིམས་ནད་སྔོན་འགོག་དང་ཚོད་འཛིན་གྱི་འཐབ་རྩོད་སྤེལ་རིང་།　ང་ཚོས་ཏང་ཀྲུང་དབྱང་གི་གཅིག་སྡུད་གཅིག་གྱུར་གྱི་འགོ་ཁྲིད་མཐའ་འཁྱོངས་བྱེད་པ་དང་།　སྤྱི་ཁྱབ་ཧྲུའུ་ཅི་ཞི་ཅིན་ཕིང་སྐུ་ངོ་མས་བཀོད་འདོམས་དང་བཀོད་སྒྲིག་གནང་བ།　ཏང་སྲིད་དམག་དམངས་སློབ་དང་ཤར་ལྷོ་ནུབ་བྱང་དབུས་བཅས་ཀྱིས་གཅིག་གྱུར་བྱ་སྤྱོད་སྤེལ་བ།　མི་དམངས་ལྟེ་བར་འཛིན་རྒྱུ་མཐའ་འཁྱོངས་བྱེད་པ།　རྒྱལ་ཡོངས་བསམ་ཇུས་གཅིག་མཐའ་འཁྱོངས་བྱེད་པ།　སྟོབས་ཤུགས་གཅིག་སྡུད་ཀྱིས་དོན་ཆེན་སྒྲུབ་པའི་ལམ་ལུགས་ཀྱི་ལེགས་ཆ་འདོན་སྤེལ།　མི་དམངས་མང་ཚོགས་ལ་དམ་པོར་བརྟེན་པ།
སྤྱི་ཚོགས་ཡོངས་ཀྱི་སྟོབས་ཤུགས་སྐུལ་སློང་དང་ཕྱོགས་ཁག་གི་ཐོན་ཁུངས་སྐོང་འཐེན་བྱེད་པ།　ཚན་རྩལ་ཡར་ཐོན་འདེགས་སྐྱོར་དུ་བྱེད་པ་བཅས་བྱས་ནས།　ཕྱོགས་ཀུན་གྱི་མི་ཤུགས་སྒྲིག་འཛུགས་དམག་འཐབ་དང་།　དངོས་རྫས་འགན་ལེན་དམག་འཐབ།　ཚན་རྩལ་འཕྲལ་སྒྲུབ་དམག་འཐབ།　ཐོན་ཁུངས་བགོ་འགྲེམས་དམག་འཐབ་བཅས་བརྒྱབ་པས།　རིམས་ནད་འགོག་རྒོལ་གྱི་མཉམ་ཤུགས་ཆེན་པོ་མགྱོགས་མྱུར་ཆགས་ནས།　ཀྲུང་གོའི་སྟོབས་ཤུགས་དང་།　ཀྲུང་གོའི་སྙིང་སྟོབས།　ཀྲུང་གོའི་ལས་ཕྱོད་བཅས་མངོན་པ་དང་།　འགོ་ཁྲིད་ཀྱི་ནུས་པ་དང་།　ཁ་གཏད་གཅོག་པའི་ནུས་པ།　སྒྲིག་འཛུགས་དང་སྐུལ་སློང་གི་ནུས་པ།　ལག་ལེན་མཐར་ཕྱིན་གྱི་ནུས་པ་བཅས་མངོན་ཡོད།　ང་ཚོས་མིའི་རིགས་ཀྱི་ལས་དབང་གཅིག་མཐུན་འདུས་གྲུབ་ཀྱི་འདུ་ཤེས་བཟུང་ནས།　རྒྱལ་སྤྱིའི་སྤེལ་རེས་མཉམ་ལས་ལ་ཤུགས་སྣོན་རྒྱག་པ་དང་།　རིམས་ནད་ཀྱི་ཆ་འཕྲིན་དུས་ཐོག་ཏུ་ཡོངས་བསྒྲགས།　དུག་སྡོང་རྒྱུད་གཞི་ཧྲིལ་པོའི་ཚོ་རིམ་སྟར་ཆ་ཤས་མགྱོགས་མྱུར་མཉམ་སྤྱོད།　འཛམ་གླིང་འཕྲོད་བསྟེན་རྩ་འཛུགས་ཀྱིས་འགོ་ཁྲིད་ཀྱི་ནུས་པ་འདོན་རྒྱུར་རྒྱབ་སྐྱོར།　རྒྱལ་ཁབ་ཁག་དང་སྔོན་འགོག་དང་ཚོད་འཛིན་གྱི་ཕན་ཡོད་བྱ་ཐབས་མཉམ་སྤྱོད།　སྨན་རྫས་དང་རིམས་འགོག་སྨན་ཁབ་མཉམ་འབྲེལ་ཐོག་ཞིབ་འཇུག་གསར་སྤེལ།　རིམས་ནད་མཆེད་པའི་རྒྱལ་ཁབ་ལ་ནུས་པས་ལྕོགས་ཚོད་ཀྱིས་རོགས་སྐྱོར་བཅས་བྱས་པས་འགན་འཁུར་བའི་རྒྱལ་ཁབ་ཆེན་པོ་ཞིག་གི་འགན་འཁྲི་འཁུར་སེམས་མཚོན་ཡོད།
འདི་ནི་ཀྲུང་ཧྭ་མི་རིགས་ཀྱིས་བློ་གཅིག་སེམས་མཐུན་དང་དུས་སྐབས་ཀྱི་དཀའ་ངལ་ཁྱད་བསད་བྱས་པའི་དཔའ་བོའི་བརྗིད་ཉམས་ལྡན་པའི་གླུ་དབྱངས་ཤིག་ཡིན།　ཀྲུང་ཧྭ་མི་རིགས་ཀྱི་ལོ་རྒྱུས་ཐོག་གེགས་བར་མང་པོ་བརྒྱུད་མྱོང་མོད།　འོན་ཀྱང་མགོ་གཏན་ནས་མི་སྒུར་བར།　གེགས་བར་ཇི་ཙམ་འཕྲད་ན་དེ་ཙམ་གྱིས་དཔའ་ངར་ཆེན་པོས་མདུན་དུ་བསྐྱོད་དེ།　རྒྱུན་ཆད་མེད་པར་གེགས་བར་ཁྲོད་འཚར་ལོངས་བྱུང་བ་དང་།　གེགས་བར་ཁྲོད་འབད་འཐབ་བྱས་ཡོད།　འཐབ་རྩོད་དྲག་པོ་འདིའི་ནང་།　རྒྱལ་ཡོངས་མི་རིགས་ཁག་གི་མི་དམངས་ཀྱིས་ཀུན་སེམས་གཅིག་སྒྲིལ་དང་།　ཕྱར་བ་གྲུ་འདེགས།　མཉམ་དུ་སྔོན་འགོག་དང་ཚོད་འཛིན།　མཉམ་འགོག་མཉམ་བཅོས་བཅས་བྱས་ཏེ།　རྒྱལ་གཅེས་རིང་ལུགས་དང་།　མཉམ་སྡེབ་རིང་ལུགས།　སྤྱི་ཚོགས་རིང་ལུགས་བཅས་ཀྱི་སྙིང་སྟོབས་དར་སྤེལ་ཤུགས་ཆེན་གཏོང་བ་དང་།　སྲ་ཞིང་བརྟན་པའི་སྟོབས་ཤུགས་ཆེན་པོ་གཅིག་ཏུ་བསྒྲིལ་ནས་འཐབ་རྩོད་བྱེད་ཕོད་པ་དང་རྒྱལ་ཁ་ལེན་ཕོད་པའི་དཔའ་བོའི་རང་གཤིས་དང་།　ཕྱར་བ་གྲུ་འདེགས་དང་ལྟ་རེས་སྐྱོང་རེས་བྱེད་པའི་ཁྱིམ་ཚང་དང་རྒྱལ་ཁབ་ལ་བཅངས་པའི་བརྩེ་སེམས།　འགན་འཁྲི་འཁུར་ཕོད་པ་དང་ལེགས་སྐྱེས་འབུལ་འདོད་པའི་བླ་ན་མེད་པའི་གཤིས་རྒྱུད།　ཆོས་ཉིད་སྟངས་འཛིན་དང་ཚན་རིག་གོང་དུ་བཀུར་བའི་བདེན་འཚོལ་གྱི་རྣམ་འགྱུར།　སྒོ་དབྱེ་མཉམ་ལས་དང་ལས་དབང་གཅིག་མཐུན་གྱི་བློ་རྒྱ་ཆེན་པོ་བཅས་མངོན་པ་བྱས་པ་དང་འབྲེལ།　རླབས་ཆེན་བསྐྱར་དར་གྱི་རྒྱང་སྐྱོད་ལམ་བུའི་ཐོག་དཀའ་ངལ་མཐའ་དག་ལས་རྣམ་པར་རྒྱལ་བར་བྱས་ཏེ།　དཀའ་ངལ་གྱི་མདུན་དུ་མགོ་བོ་མི་སྒུར་བའི་ཀྲུང་ཧྭ་མི་རིགས་ཀྱི་སྙིང་སྟོབས་ཀྱི་རྡོ་རིང་གསར་པ་བཙུགས་ཡོད།
དེང་གི་འཛམ་གླིང་ལ་ལོ་བརྒྱ་བྱུང་མ་མྱོང་བའི་འགྱུར་ལྡོག་ཆེན་པོ་འགྲོ་བཞིན་ཡོད་པ་དང་།　རང་རྒྱལ་འདི་ཉིད་ཀྲུང་ཧྭ་མི་རིགས་རླབས་ཆེན་བསྐྱར་དར་མངོན་འགྱུར་ཡོང་བའི་འགག་རྩའི་དུས་སྐབས་སུ་གནས་ཤིང་།　རང་རེའི་ཏང་གིས་མི་དམངས་ལ་མཐུན་སྒྲིལ་སྣེ་ཁྲིད་བྱས་ཏེ་ལོ་རྒྱུས་ཀྱི་ཁྱད་ཆོས་གསར་པ་མང་པོ་ལྡན་པའི་རླབས་ཆེན་འཐབ་རྩོད་སྤེལ་བཞིན་ཡོད།　རང་རྒྱལ་གྱི་འཕེལ་རྒྱས་ཀྱི་ནང་ཁུལ་གྱི་ཆ་རྐྱེན་དང་ཕྱིའི་ཁོར་ཡུག་ལ་གཏིང་ཟབ་ཅིང་རྙོག་འཛིང་ཆེ་བའི་འགྱུར་ལྡོག་འགྲོ་བཞིན་ཡོད།　རིམས་འགོག་འཐབ་རྩོད་འདི་བརྒྱུད།　ཀྲུང་ཧྭ་མི་རིགས་རླབས་ཆེན་བསྐྱར་དར་ནི་ལས་སླ་ཚེགས་མེད་དང་རྔ་རྡུང་དར་འཕྱར་བྱས་ནས་མངོན་འགྱུར་ཡོང་བ་ཞིག་གཏན་ནས་མིན་པར།　མདུན་སྐྱོད་ཀྱི་འགྲོ་ལམ་ཐོག་ང་ཚོར་འཕྲད་པའི་ཉེན་ཁའི་ཚོད་བགམ་དེ་བས་རྙོག་འཛིང་ཆེ་རུ་འགྲོ་བ་མ་ཟད།　ཐ་ན་བསམ་ཡུལ་ལས་འདས་པའི་དཀའ་ངལ་ཆེན་པོ་སྣ་ཚོགས་འཕྲད་སྲིད་པས།　རླབས་ཆེན་གྱི་ཕུགས་འདུན་མངོན་འགྱུར་བྱེད་པར་ངེས་པར་དུ་རླབས་ཆེན་གྱི་འཐབ་རྩོད་སྤེལ་དགོས་པ་ང་ཚོར་ངོས་འཇོན་སྔར་བས་གཏིང་ཟབ་ཐུབ་བྱུང་།　རིམས་འགོག་འཐབ་རྩོད་འདི་བརྒྱུད།　བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གི་འགྱུར་མེད་སྟོབས་ལྡན་གྱི་འགོ་ཁྲིད་དང་།　ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ལམ་ལུགས་ཀྱི་མངོན་གསལ་དོད་པའི་ལེགས་ཆ།　ཀྲུང་གོ་གསར་པ་དབུ་བརྙེས་ཚུན་དང་ལྷག་པར་དུ་སྒྱུར་བཅོས་སྒོ་དབྱེ་བྱས་ནས་ལོ་40ལྷག་སོང་རིང་གསར་སྐྲུན་དང་གསོག་འཇོག་བྱས་པའི་ཕྱོགས་བསྡུས་ཀྱི་སྟོབས་ཤུགས་ཧ་ཅང་ཆེན་པོ།　ཏང་ཡོངས་དང་དམག་ཡོངས་དང་རྒྱལ་ཡོངས་མི་རིགས་ཁག་གི་མི་དམངས་ཀྱི་མཐུན་སྒྲིལ་འབད་འཐབ་བཅས་ཡོད་ཕྱིན།　ཉེན་ཁ་དང་ཚོད་བགམ་སྣ་ཚོགས་ལས་རྣམ་པར་རྒྱལ་ཐུབ་ངེས་ཡིན་པ་ང་ཚོར་ཡིད་ཆེས་བརྟན་པོ་ཡོད།　འབྱུང་འགྱུར་ལ་ཕྱོགས་སྐབས།　ཀྲུང་ཧྭ་མི་རིགས་རླབས་ཆེན་བསྐྱར་དར་མངོན་འགྱུར་བྱེད་པའི་ལོ་རྒྱུས་ཀྱི་འཕེལ་ཕྱོགས་ཆེན་པོ་འགོག་ཐབས་མེད་པ་དང་།　ཀྲུང་གོ་མི་དམངས་ཀྱིས་མཛེས་སྡུག་ལྡན་པའི་འཚོ་བ་དོན་གཉེར་བྱེད་པའི་མདུན་སྐྱོད་ཀྱི་གོམ་སྟབས་འགོག་ཐབས་མེད།
སྤྲིན་ནག་འཁྲིགས་ཀྱང་སྔར་བཞིན་སྤོབས་སེམས་ལྡན།　ཆར་རླུང་འཚུབ་ཀྱང་ཞུམ་མེད་མདུན་དུ་བསྐྱོད།　ང་ཚོས་བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གི་མཐའ་འཁོར་དུ་དེ་བས་མཐུན་སྒྲིལ་དམ་ཟབ་བྱས་ནས།　“འདུ་ཤེས་བཞི”ཟབ་ཏུ་གཏོང་བ།　“གདེང་ཚོད་བཞི”བརྟན་དུ་གཏོང་བ།　“སྲུང་སྐྱོང་གཉིས”ཐུབ་པ།　རླབས་ཆེན་གྱི་རིམས་འགོག་འཐབ་རྩོད་ཀྱི་སྙིང་སྟོབས་དར་སྤེལ་གཏོང་བ།　རླུང་གཤགས་གྲུ་གཟིངས་གཏོང་ཕོད་པ།　ཉེན་ཁ་གོ་སྐབས་སུ་སྒྱུར་མཁས་པ།　འགག་སྒྲོལ་དཀའ་སེལ་བྱེད་ཕོད་པ།　ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་རྒྱལ་ཁ་ཕུ་ཐག་གཅོད་པའི་རླབས་ཆེན་རྒྱལ་ཁ་མཐའ་གཅིག་ཏུ་ལེན་པ།　དུས་བསྟུན་མདུན་སྐྱོད་ཀྱིས་ཕྱོགས་ཡོངས་ནས་སྤྱི་ཚོགས་རིང་ལུགས་དེང་རབས་ཅན་གྱི་རྒྱལ་ཁབ་འཛུགས་སྐྲུན་བྱེད་པའི་རྒྱང་སྐྱོད་ཀྱི་ལམ་བུ་གསར་པ་འབྱེད་པ་བཅས་བྱས་ནས།　ལོ་བརྒྱ་གཉིས་པའི་འབད་འཐབ་དམིགས་ཚད་ཀྱི་ཕྱོགས་སུ་དཔའ་ངར་ཆེན་པོས་མདུན་སྐྱོད་བྱེད་དགོས།
