ཡུལ་སྐོར་གྱི་མཁོ་སྤྲོད་ཕྱོཌ་ཀྱི་སྒྱུར་བཅོས་ལ་སྐུལ་འདེད་གཏིང་ཟབ་གཏོང་དགོས།

ཉེ་བའི་ལོ་ཤས་རིང་། ལྷ་ས་གྲོང་ཁྱེར་གྱི་ཡུལ་སྐོར་སྤུས་རྟགས་ལམ་ཐིག་ཟམ་མི་ཆད་པར་གཏོད་པ་དང་བོད་དུ་ཡོང་མཁན་ཡུལ་སྐོར་བ་མང་དུ་ཕྱིན་པ་དང་བསྟུན་ནས། ཞིང་འབྲོག་པ་དེ་བས་མང་བ་ཡུལ་སྐོར་ལ་བརྟེན་ནས་ཡོང་འབབ་བསགས་ཐུབ་ཡོད། ཡིན་ནའང་ཡུལ་སྐོར་རྣམ་གྲངས་གྲབས་གསོག་བྱེད་ཤུགས་མི་འདང་བ་དང་། ཡུལ་སྐོར་ཐོན་རྫས་གསར་སྤེལ་གྱི་བཀྲག་མདངས་འཚེར་ས་ཉུང་བ། དྲིལ་བསྒྲགས་དང་སྤུས་རྟགས་འཛུགས་སྐྱོང་གནད་ལ་མི་འཁེལ་བ་སོགས་ཀྱི་གནད་དོན་ལས་ཡུལ་སྐོར་ལས་རིགས་མགྱོགས་མྱུར་འཕེལ་རྒྱས་འགྲོ་བར་ཚོད་འཛིན་བཟོས་ཡོད། སྨྱུག་འཛིན་པས་གནད་དོན་དེ་ཐག་གཅོད་བྱེད་པར་རྒྱལ་ཁབ་ཀྱི་ས་ཁོངས་ཧྲིལ་པོའི་ཡུལ་སྐོར་དཔེ་སྟོན་ཁུལ་འཛུགས་གཏོད་གོ་སྐབས་སུ་བྱས་ནས་གསར་གཏོད་རང་བཞིན་གྱི་རིག་གནས་དང་ཡུལ་སྐོར་སྟོབས་ཆེན་གྲོང་ཁྱེར་བསྐྲུན་མགྱོགས་སུ་གཏོང་བ་དང་། ས་ཁོངས་ཧྲིལ་པོའི་ཡུལ་སྐོར་འཕེལ་རྒྱས་ཤུགས་ཆེན་བཏང་ནས་ཡུལ་སྐོར་གྱི་མཁོ་སྤྲོད་ཕྱོགས་ཀྱི་གྲུབ་ཆའི་རང་བཞིན་གྱི་སྒྱུར་བཅོས་ལ་སྐུལ་འདེད་གཏིང་ཟབ་གཏོང་དགོས་པའི་ངོས་འཛིན་བྱེད་ཀྱི་ཡོད།
