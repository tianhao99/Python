གྲོང་སྡོད་ལས་དོན་གྱིས་མང་ཚོགས་ལ་བསམ་པའི་རྒྱགས་ཕྱེ་འདང་ངེས་གསབ་དགོས།

བསམ་བློ་ནི་བྱ་སྤྱོད་ཀྱི་ཕྱོགས་སྟོན་ཡིན་པས་གྲོང་སྡོད་ལས་དོན་ལ་བརྟེན་ནས་ལས་དོན་ཁག་ལ་ཕན་པ་ཐོན་པ་བྱེད་པར་ངེས་པར་དུ་ཞིང་འབྲོག་ཁུལ་གྱི་མང་ཚོགས་ཀྱི་བསམ་པའི་རྒྱགས་ཕྱེ་བསབས་ནས“བློ་སྐྱོར”དང“རིག་སྐྱོར”དམ་འཛིན་བྱ་གཞིར་བྱས་ཏེ། རང་འགུལ་ངང་ཁོང་ཚོའི་འཕེལ་རྒྱས་དང་བརྟན་ལྷིང་ཐད་ཀྱི་འདུ་ཤེས་ཟབ་ཏུ་གཏོང་བ་དང་རང་བརྟེན་ཕྱུག་འགྱུར་གྱི་སྒུལ་ཤུགས་འཕེལ་རྒྱུའི་གོ་རྟོགས་སད་ཐབས་བྱས་ཚེ། གཞི་ནས་ཞིང་འབྲོག་ལས་སྟོབས་ཆེ་དང་། ཞིང་འབྲོག་པ་ཕྱུག་པོ། ཞིང་འབྲོག་ཁུལ་མཛེས་སྡུག་ལྡན་པ་བཅས་ཀྱི་དམིགས་ཚད་རྦད་དེ་མངོན་འགྱུར་ཡོང་ཐུབ།
སྨྱུག་འཛིན་པའི་ངོས་འཛིན་ལྟར་ན། དང་ཐོག་དམངས་འཚོའི་རེ་འབོད་ལ་དམིགས་ནས་འཕེལ་རྒྱས་ལ་དམ་འཛིན་དང་མང་ཚོགས་ཀྱི་སྣེ་ཁྲིད་དེ་བཀའ་དྲིན་ཚོར་བ་དང་དཔའ་མཛངས་བརྟུལ་ཕོད་ཀྱིས་མདུན་དུ་སྐྱོད་དགོས། མང་ཚོགས་ཀྱི་བློ་ལ་བབས་པའི་ལས་ཀ་བྱེད་ཐུབ་ཚེ། གཞི་ནས་མང་ཚོགས་ཀྱིས་ལས་བྱེད་པ་དང་བློ་སེམས་གཅིག་མཐུན་བྱེད་སྲིད་པས་ལས་དོན་དོན་འཁྱོལ་ལ་སྐུལ་འདེད་གཏོང་ཐུབ། མང་ཚོགས་ཀྱིས་སེམས་ཁྲལ་བྱེད་པའི་གནད་དོན་དང་དཀའ་གནད་ལ་དམིགས་ཏེ་དུས་ཐོག་ཏུ་གྲོང་ཚོ(གྲོང་ལྷན)“ཨུ་ལྷན་གཉིས”དང་མཉམ་དུ་ཞིབ་འཇུག་བྱས་ཏེ་གཞི་རྩའི་ཆ་ནས་གནད་དོན་ཐག་གཅོད་བྱེད་དགོས།
གནད་སྨིན་དང་ཕྱོགས་ཡོངས་ནས་སྲིད་ཇུས་གསལ་འགྲེལ་བྱས་ཏེ་མང་ཚོགས་རང་སྟོབས་རང་སྤེལ་ཐུབ་རྒྱུར་སྣེ་ཁྲིད་བྱེད་དགོས། གྲོང་ཚོ(གྲོང་ལྷན)དུ་བཅའ་སྡོད་ལས་དོན་རུ་ཁག་ཁག་གིས་གྲོང་ཚོ་དང་དུད་ཚང་དུ་སྐྱོད་པ་དང་མང་ཚོགས་ཀྱི་ཚོགས་ཆེན་སོགས་ཀྱི་སྐབས་དང་བསྟུན་ནས་དབུལ་སྐྱོར་སྲིད་ཇུས་དང་དམངས་ཕན་སྲིད་ཇུས་དང་དེ་བཞིན་ཏང་ཨུད་དང་སྲིད་གཞུང་གི་ལས་ཀའི་བཀོད་སྒྲིག་གལ་ཆེན་ཕྱོགས་ཡོངས་ནས་དྲིལ་བསྒྲགས་བྱེད་པ་དང་བསྡུར་བ་བྱེད་པ་དང་། དཔེ་བཞག་པ། གྲངས་གཞི་འགོད་པ། འགྱུར་ལྡོག་གླེང་བ་བཅས་བྱས་ཏེ་ཡོང་འབབ་ཉུང་རུང་སེམས་ཤུགས་མི་ཆག་པ་དང་། རང་སྟོབས་རང་སྤེལ་ནི་དབུལ་སྒྲོལ་དང་འབྱོར་འབྲིང་ཕྱོགས་སུ་སྐྱོད་པའི་གཞི་རྩའི་ཐབས་ལམ་ཡིན་པ་ཤེས་སུ་བཅུག་ནས་མང་ཚོགས་ཀྱི“སྒུག་བརྟེན་སློང་གསུམ”གྱི་བསམ་བློར་རྦད་དེ་འགྱུར་ལྡོག་གཏོང་དགོས།
མང་ཚོགས་ཀྱི་ཕྱུག་འགྱུར་གྱི“སེམས་པ་ཕྱོགས་ས”གཅིག་ཏུ་བསྒྲིལ་ཐུབ་པ་བྱེད་དགོས། ཞིང་འབྲོག་ཁུལ་གྱི་ལས་དོན་གྱི་དཀའ་ཚེགས་ཆེ་ས་ནི་གྲོང་མིའི་སྟོབས་ཤུགས་ཇི་ལྟར་བྱས་ནས་གཅིག་ཏུ་བསྒྲིལ་རྒྱུ་དེ་རེད། གྲོང་སྡོད་ལས་བྱེད་པས་ནུས་ཤུགས་མང་ཙམ་བཏོན་ནས་དམངས་ཀྱི་གནས་ཚུལ་ལ་བརྟག་ཞིབ་དང་ལས་བརྩོན་དངོས་སྒྲུབ་ཀྱི་སྙིང་སྟོབས་ལ་བརྟེན་ནས་མང་ཚོགས་ཀྱི་སྟོབས་ཤུགས་རིམ་བཞིན་གཅིག་ཏུ་བསྒྲིལ་ཐུབ་པ་བྱས་ཐོག བསམ་བློ་གཅིག་ཏུ་གཏོང་བ་དང་སྟོབས་ཤུགས་གཅིག་ཏུ་བསྒྲིལ་ཏེ་རྒྱལ་ཡོངས་དང་མཉམ་དུ་འབྱོར་འབྲིང་ཕྱོགས་སུ་སྐྱོད་ཐུབ་པའི་བརྩོན་ལེན་བྱེད་དགོས།
རྩོམ་སྒྲིག་པ།　བདེ་སྒྲོལ།
