དོན་དངོས་དང་ཟུང་འབྲེལ་དམ་ཟབ་བྱས་ནས་བྱ་བ་དངོས་སྒྲུབ་དགོས།

ཏང་གི་ཚོགས་ཆེན་བཅུ་དགུ་པའི་ཐོག“ཏང་ཡོངས་སུ‘ཐོག་མའི་བསམ་འདུན་མ་བརྗེད་པར་འགན་འཁྲི་བློ་ལ་བརྟན་པོར་འཆང་བའི’བརྗོད་དོན་གཙོ་བོའི་སློབ་གསོ་སྤེལ་རིང་། ཏང་གི་གསར་གཏོད་ཀྱི་རིགས་པའི་གཞུང་ལུགས་ཀྱིས་བསམ་བློར་དྲག་ཆས་སྤྲས་ཏེ། ཏང་ཡོངས་ཀྱིས་དེ་བས་རང་རྟོགས་ངང་དུས་རབས་གསར་པའི་ཏང་གི་ལོ་རྒྱུས་ཀྱི་འགན་འཁྲི་སྒྲུབ་ཆེད། འབད་བརྩོན་ལྷོད་མེད་བྱ་རྒྱུར་སྐུལ་འདེད་གཏོང་དགོས་པའི”བླང་བྱ་ཁ་གསལ་བཏོན་ཡོད། སྨྱུག་འཛིན་པས“ཐོག་མའི་བསམ་འདུན་མ་བརྗེད་པར་འགན་འཁྲི་བློ་ལ་བརྟན་པོར་འཆང་བའི”བརྗོད་དོན་གཙོ་བའི་སློབ་གསོ་ནི་དོན་དངོས་དང་ཟུང་འབྲེལ་དམ་ཟབ་བྱེད་དགོས་པའི་ངོས་འཛིན་བྱེད་ཀྱི་ཡོད།
གཅིག་ནས་བརྗོད་དོན་གཙོ་བོའི་སློབ་གསོར་སྐུལ་འདེད་བཏང་སྟེ་ངེས་པར་དུ་བརྗོད་དོན་གཙོ་བོའི་གཙོ་རྐང་དམ་འཛིན་བྱེད་དགོས་ཤིང་། རིམ་པ་ཁག་གི་ཏང་རྩ་འཛུགས་དང་ཏང་ཡོན་ལས་བྱེད་པས་ཐོག་མཐའ་བར་གསུམ་དུ་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པའི་གཙོ་རྐང་སློབ་སྦྱོང་དང་ལག་བསྟར་བྱ་རྒྱུར་དམིགས་རྒྱུ་དེ་རྒྱ་ཆེའི་ཏང་ཡོན་ལས་བྱེད་པས་མ་རྩོམ་སྦྱོང་བ་དང་། མ་ཡིག་ཀློག་པ། བརྗོད་དོན་རྟོགས་པ་བཅས་གཏིང་ཟབ་ཡོང་བར་སྐུལ་འདེད་གཏོང་རྒྱུར་ཕན་ཐོགས་ཡོད་པ་དང་བརྗོད་དོན་གཙོ་བོའི་སློབ་གསོ་གནད་ལ་འཁེལ་བའི་འགན་ལེན་བྱེད་དགོས།
གཉིས་ནས་བརྗོད་དོན་གཙོ་བོའི་སློབ་གསོར་སྐུལ་འདེད་བཏང་ནས་ངེས་པར་དུ་གནད་དོན་ཕྱོགས་སྟོན་དུ་འཛིན་རྒྱུ་མཐའ་འཁྱོངས་བྱེད་དགོས་ཤིང་། རིམ་པ་ཁག་གི་ཏང་རྩ་འཛུགས་དང་ཏང་ཡོན་ལས་བྱེད་པས་རང་བཤེར་དང་གཞན་བཤེར། ཕན་ཚུན་རོགས་རེས་དང་མཉམ་སྡེབ་གླེང་མོལ། ཞིབ་ལྟ་བསམ་ཞིབ་དང་། བསམ་འཆར་བསྡུ་ལེན་བཅས་ཟུང་འབྲེལ་བྱེད་པའི་ཐབས་ཤེས་ལ་བརྟེན་ནས་གནད་དོན་འཚོལ་ཐུབ་པ་དང་འབྱུང་རྩ་སྔོག་འདོན་ཐུབ་པ་བྱས་ཏེ། ཐོག་མའི་འགན་འཁྲི་ལས་འགལ་བའི་གནད་དོན་ཁག་གཅིག་ཐག་གཅོད་བྱ་རྒྱུར་སྐུལ་འདེད་གཏོང་དགོས།
གསུམ་ནས་བརྗོད་དོན་གཙོ་བོའི་སློབ་གསོར་སྐུལ་འདེད་བཏང་ནས་ངེས་པར་དུ་དམངས་དོན་སྒྲུབ་པའི་དམིགས་ཡུལ་ལག་ལེན་བསྟར་དགོས་ཤིང་། རིམ་པ་ཁག་གི་ཏང་རྩ་འཛུགས་དང་ཏང་ཡོན་ལས་བྱེད་པས་བརྗོད་དོན་གཙོ་བོའི་སློབ་གསོ་སྤེལ་རིང་། ཐོག་མཐའ་བར་གསུམ་དུ་མི་དམངས་ཀྱི་ལངས་ཕྱོགས་བརྟན་སྲུང་བྱས་ནས་དམངས་དོན་སྒྲུབ་པའི་དམིགས་ཡུལ་ལག་ལེན་ཧུར་ཐག་བསྟར་ཏེ། མང་ཚོགས་ཀྱི་གླེང་མང་བ་དང་། ཁ་ཚ་དགོས་གཏུག་དང་། སེམས་ཁྲལ་ཆེ་ཤོས། རེ་སྒུག་ཆེ་ཤོས་བཅས་བྱེད་པའི་གནད་དོན་ཐག་གཅོད་ཧུར་ཐག་བྱེད་དགོས། མང་ཚོགས་བདག་པོ་དངོས་སུ་བརྩི་བ་དང་ཏང་ཡོན་ལས་བྱེད་པས་རང་ཉིད་ཀྱི་གནས་བབ་ཡག་པོ་བསྲུངས་ཚེ། གཞི་ནས་དམངས་ཀྱི་ཡིད་ཆེས་དང་རྒྱབ་སྐྱོར་ཐོབ་ངེས་རེད།
རྩོམ་སྒྲིག་པ།　བདེ་སྒྲོལ།
