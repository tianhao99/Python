གཞི་རིམ་ཏང་འཛུགས་སྐྱོང་དང་དབུལ་སྒྲོལ་འགག་སྒྲོལ་ཆར་པ་ཆུ་གྲོགས་སུ་འགྱུར་བ་བྱེད་དགོས།

གྲོང་གསེབ་ཕྱུགའགྱུར་ཐུབ་མིན་གྱི་འགག་རྩ་ཀྲི་པུའུ་ལ་ཐུག་ཡོད། གཞི་རིམ་ཏང་རྩ་འཛུགས་བརྟན་པོ་ཡོད་མེད་ནི་དབུལ་སྒྲོལ་འགག་སྒྲོལ་གྱི“མཐའ་མའི་འགག་གནད”བསལ་ཐུབ་མིན་དང་ཐད་ཀར་འབྲེལ་བ་ཡོད་ལ། དབུལ་པོ་བསྐྱར་ལོག་མཐའ་གཅིག་ཏུ་བཀག་འགོག་ཐུབ་མིན་དང་ཡང་འབྲེལ་བ་ཡོད་པ་རེད།
“རྒྱུ་དངོས་ཐོག་ནས་རོགས་རམ་བྱེད་དགོས་པ་མ་ཟད། ཀྲི་པུའུ་ལེགས་པོ་ཞིག་དེ་བས་འཛུགས་དགོས” ཏང་གི་འགོ་ཁྲིད་ལ་ཤུགས་སྣོན་རྒྱག་པ་དང་ལེགས་སུ་གཏོང་བ་ནི་དབུལ་སྒྲོལ་འགག་སྒྲོལ་གྱི་དམག་འཐབ་ལ་རྒྱལ་ཁ་ལེན་པའི་རྩ་བ་ཡིན་པས། སྒྲིག་འཛུགས་ནུས་པ་ཆེ་རུ་གཏོང་རྒྱུ་གཙོ་གནད་དུ་བརྩི་བ་དང་། ཏང་གི་གཞི་རིམ་རྩ་འཛུགས་ཀྱི་མ་ལག་ཞིབ་ཚགས་སུ་གཏོང་བ། ཏང་གི་རྩ་འཛུགས་ཀྱི་ལེགས་ཆ་དང་། རྩ་འཛུགས་ཀྱི་ནུས་པ། རྩ་འཛུགས་ཀྱི་སྟོབས་ཤུགས་བཅས་ཟམ་མི་ཆད་པར་ཆེ་རུ་གཏོང་བ་བཅས་བྱས་ཏེ། ས་ཁུལ་དབུལ་པོའི་ཏང་གི་སྲིད་སྐྱོང་རྩ་བ་དེ་བས་བརྟན་དུ་གཏོང་བ་དང་། དམག་འཐབ་མཁར་རྫོང་དེ་བས་བརྟན་དུ་གཏོང་དགོས།
དབུལ་སྐྱོར་ལས་དོན་ནི་རྙོག་འཛིང་ཆེ་ལ། དབུལ་སྒྲོལ་ལས་འགན་ཡང་དཀའ་ཚེགས་ཤིན་ཏུ་ཆེ་བས། རྒྱ་ཆེའི་ཏང་ཡོན་ལས་བྱེད་པའི་ཕུགས་བསམ་དད་སེམས་དང་དངོས་སྒྲུབ་ཀྱི་སྤྱོད་ཚུལ་ལ་དམ་འཛིན་མི་བྱེད་པར། “བསྒུགས་ནས་སྡོད་པ”དང“སྟོང་བསམ”ཁོ་ན་བཅངས་ནས་བསྡད་ན་ནམ་ཡིན་ཡང་རྒྱལ་ཁ་ཐོབ་མི་སྲིད། “ཐོག་མའི་བསམ་འདུན་མ་བརྗེད་པར་འགན་འཁྲི་བློ་ལ་བརྟན་པོར་འཆང་བའི”བརྗོད་དོན་གཙོ་བོའི་སློབ་གསོ་གཏིང་ཟབ་སྤེལ་ཏེ་གཞི་རིམ་ཏང་ཡོན་ལས་བྱེད་པའི་ཆབ་སྲིད་ཀྱི་འགན་འཁྲིར་སྔར་བས་ཤུགས་སྣོན་བརྒྱབ་སྟེ་དབུལ་སྒྲོལ་འགག་སྒྲོལ་གྱི་འགན་འཁྲིའི་བསམ་བློ་དང་ལས་འགན་སྒྲུབ་སེམས་བརྟན་པོར་འཛུགས་དགོས། ནུས་མེད་ཟབ་ཟོབ་ཀྱི་གཞི་རིམ་ཏང་རྩ་འཛུགས་མུ་མཐུད་བཅོས་སྒྲིག་བྱས་ཏེ་འགན་འཁྲི་འཁུར་ཕོད་པ་དང་། བྱས་རྗེས་འཇོག་མཁས་པ། འགག་སྒྲོལ་ཐུབ་པ་བཅས་ཀྱི་དབུལ་སྒྲོལ་འགག་སྒྲོལ་གྱི“གདོང་ལེན་དཔུང་ཁག”ཧུར་ཐག་འཛུགས་དགོས།
དབུལ་སྒྲོལ་འགག་སྒྲོལ་ལ་རྒྱལ་ཁ་ལེན་དགོས་ན། མང་ཚོགས་དབུལ་པོའི་ཕྱུག་འགྱུར་གྱི་འཇོན་ཐང་ཆེ་རུ་གཏོང་བ་ནི་རྨང་གཞི་ཡིན་པ་དང་། མང་ཚོགས་དབུལ་པོའི་ནང་གནས་སྒུལ་ཤུགས་འཕེལ་བར་བྱེད་པ་ནི་འགག་རྩ་ཡིན། “སྣང་ཆེན་བཞི་དང་དགའ་ཞེན་བཞིའི”མང་ཚོགས་ཀྱི་སློབ་གསོ་ལག་ལེན་བྱེད་སྒོ་སོགས་དང་ཟུང་འབྲེལ་བྱས་ཏེ་མང་ཚོགས་དབུལ་པོས་དཀའ་སྤྱད་འབད་འཐབ་དང་། རང་སྟོབས་རང་སྤེལ། ཆོས་ལུགས་ལ་དཔྱོད་ཤེས་ཀྱི་ལྟ་སྟངས་འཛིན་པ་བཅས་བྱས་ཏེ་ཚེ་འདིའི་བདེ་སྐྱིད་ལྡན་པའི་འཚོ་བ་ཡག་པོ་སྐྱེལ་རྒྱུའི་སློབ་གསོ་ཁྲིད་སྟོན་བྱས་ནས། ཏང་གི་ཐོག་མའི་བསམ་འདུན་དང་། ཏང་གི་འདོད་ཚུལ། ཏང་གི་སྲིད་ཇུས་བཅས་མང་ཚོགས་ཀྱིས་ཏང་གི་བཀའ་དྲིན་ཚོར་བ་དང་། ཏང་གི་བཀའ་ལ་ཉན་པ། ཏང་གི་རྗེས་སུ་འབྲང་བ་བཅས་ཀྱི་ཡིད་ཆེས་དང་བྱ་སྤྱོད་ཏུ་འགྱུར་བར་བྱེད་དགོས།
རྩོམ་སྒྲིག་པ།　བདེ་སྒྲོལ།
