བསམ་བློའི་འདུ་ཤེས་ལ་འགྱུར་ལྡོག་གཏོང་བ་དང་འབད་འཐབ་བྱས་ནས་ཕུགས་འདུན་སྒྲུབ་དགོས།

“ཁྱེད་ཚོས་སློབ་སྦྱོང་གི་དུས་ཚོད་ལ་གཅེས་སྤྲས་བྱས་ནས་ཉམས་སད་ཐེག་ཐུབ་པའི་འཇོན་ཐང་སྦྱངས་ཏེ་སློབ་གྲྭ་ཐོན་རྗེས་མི་དམངས་ཀྱི་དགོས་མཁོ་ཆེ་ཤོས་ཀྱི་སར་བསྐྱོད་རྒྱུའི་རེ་བ་ཡོད། བྱམས་སེམས་ལ་བརྟེན་ནས་མི་དམངས་སྤྱི་དང་ལྷག་པར་དུ་གཞི་རིམ་མང་ཚོགས་ལ་བདེ་སྐྱིད་སྐྲུན་དགོས། སྤྱི་ཁྱབ་ཧྲུའུ་ཅི་ཞི་ཅིན་ཕིང་གིས་བོད་ལྗོངས་སློབ་ཆེན་གསོ་རིག་སློབ་གླིང་གི་སློབ་མར་སྤྲིངས་པའི་འཕྲིན་ལན་ནང་བོད་ཀྱི་སློབ་གྲྭ་ཆེ་མོ་བར་བྱམས་བརྩེའི་བཀའ་སློབ་གནང་བ་དང་། བོད་ཀྱི་གཞོན་རབས་པ་ཚོར་ཐུགས་རེ་ཟབ་མོ་བཅོལ་གནང་བ་མ་ཟད། ད་དུང་བོད་ཀྱི་མཐོ་སློབ་སློབ་ཐོན་སློབ་མ་ཚོར་ལས་འདེམས་འདུ་ཤེས་ལ་འགྱུར་ལྡོག་གཏོང་ཕོད་པར་བྱས་ཐོག་དོན་དངོས་ནས་འགོ་བཙུགས་མཐའ་འཁྱོངས་བྱས་ཏེ། མི་ཚེའི་ལམ་བུར་གོམ་པ་རེ་རེ་བཞིན་བརྟན་པོར་བསྐྱོད་དེ་སྤྱིར་བཏང་གི་ལས་གནས་ཐོག་སྤྱིར་བཏང་མིན་པའི་བྱས་རྗེས་འཇོག་དགོས་པའི་སྐུལ་མ་ཡང་བཏང་གནང་ཡོད་པ་རེད།
