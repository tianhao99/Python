བོད་ལྗོངས་སུ་གསར་གཉིས་རྩ་འཛུགས་ཀྱི་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་ཕྱོགས་ཡོངས་ལ་ཁྱབ་པ།

ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་1360བཏང་ནས་གསར་གཉིས་རྩ་འཛུགས་1745ལ་འབྲེལ་གཏུག་མཛུབ་ཁྲིད་བྱས་པ།
གསར་གཉིས་རྩ་འཛུགས་ཏང་འཛུགས་སྐྱོང་གི་རྨང་གཞི་ཞན་པ་དང་། ནུས་པ་ཞན་པ། མ་དངུལ་ཉུང་བ། འགན་ལེན་མི་འདང་བ་སོགས་ཀྱི་གནད་དོན་ལ་དམིགས་ནས། ཉེ་བའི་ལོ་ཤས་རིང་། བོད་ལྗོངས་ཀྱིས་གསར་གཉིས་རྩ་འཛུགས་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་སྤྱི་དབང་མིན་པའི་ལམ་ལུགས་ཀྱི་ཁེ་ལས་དང་སྤྱི་ཚོགས་རྩ་འཛུགས་སུ་བཅའ་སྡོད་ལ་བཏང་ནས་ཏང་རྩ་འཛུགས་འཛུགས་པ་དང་ཏང་འཛུགས་སྐྱོང་གི་ལས་དོན་སྤེལ་ཏེ་གསར་གཉིས་རྩ་འཛུགས་ཏང་འཛུགས་སྐྱོང་ལས་དོན་གྱི་སྤུས་ཚད་ལེགས་སུ་བཏང་བ་རེད། མིག་སྔའི་བར་བོད་ལྗོངས་ཀྱིས་གསར་གཉིས་རྩ་འཛུགས་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་1360བཏང་ནས་གསར་གཉིས་རྩ་འཛུགས་1745ལ་འབྲེལ་གཏུག་མཛུབ་ཁྲིད་བྱས་ཏེ་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་ཕྱོགས་ཡོངས་ལ་ཁྱབ་ཐུབ་པ་བྱས་པ་རེད།
ཤེས་རྟོགས་བྱུང་བར་གཞིགས་ན། འདེམས་གཏོང་དོ་དམ་ཚད་ལྡན་དང་གོ་རིམ་ལྡན་པའི་འགན་ལེན་བྱ་ཆེད། བོད་ལྗོངས་ཀྱིས《བོད་རང་སྐྱོང་ལྗོངས་རིམ་པའི་སྤྱི་དབང་མིན་པའི་ལམ་ལུགས་ཀྱི་དཔལ་འབྱོར་རྩ་འཛུགས་དང་སྤྱི་ཚོགས་རྩ་འཛུགས་ཀྱི་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་འདེམས་གཏོང་དོ་དམ་བྱ་ཐབས》བཏོན་ཏེ་མི་གང་འདྲ་ཞིག་འདེམས་པ་དང་། ས་གནས་ཀྱིས་མི་དེ་འདེམས་དོན་གང་ཡིན་པ། མི་བདམས་ནས་གང་ཞིག་བྱེད་དགོས་པ་དང་གང་འདྲ་བྱེད་དགོས་པ། གང་ཞིག་སྒྲུབ་དགོས་པ་སོགས་ཀྱི་ཐད་གཏན་འབེབས་ཁ་གསལ་བྱས་པ་མ་ཟད། ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་མི་རེ་ངོ་རེར་གདན་ཞུའི་ཡི་གེའང་སྤྲད་པ་རེད། དེ་དང་ཆབས་ཅིག བོད་རང་སྐྱོང་ལྗོངས་ཏང་ཨུད་ཀྱི་གསར་གཉིས་ལས་དོན་ཨུ་ལྷན་གྱིས་ཆེད་མངགས་བོད་རང་སྐྱོང་ལྗོངས་རིམ་པའི་གསར་གཉིས་རྩ་འཛུགས་ཀྱི་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པའི་ཆེད་དོན་གསོ་སྦྱོང་འཛིན་གྲྭ་དུས་ཐེངས་གཉིས་གཉེར་ནས་རང་སྐྱོང་ལྗོངས་རིམ་པའི་གསར་གཉིས་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་302ལ་ཆེད་དོན་གསོ་སྦྱོང་བྱས་ནས་ལས་ཀའི་འཇོན་ཐང་ནུས་ཤུགས་ཡོད་རྒུས་ཆེ་རུ་བཏང་བ་རེད། གཞན་ཡང་། རིམ་ཁག་གསར་གཉིས་ལས་དོན་ཨུ་ལྷན་གྱིས་གསར་གཉིས་རྩ་འཛུགས་ཏང་འཛུགས་སྐྱོང་ལས་དོན་གྱི་མཛུབ་ཁྲིད་པའི་འབྲེལ་གཏུག་ཚོགས་པ་དང་སྐད་འཕྲིན་ལས་དོན་ཚོགས་པ་དུས་ཐོག་ཏུ་བཙུགས་པ་དང་། ཏང་འཛུགས་སྐྱོང་ལས་དོན་གྱི་མཛུབ་ཁྲིད་པ་ཁག་གིས་ཀྱང་གསར་གཉིས་རྩ་འཛུགས་དང“གཅིག་གཏད་གཅིག”དང“ངོ་ཐུག་གདོང་འཕྲད”ཀྱི་སྦྲེལ་མཐུད་དང་འབྲེལ་གཏུག་ཧུར་ཐག་བྱས་པ་དང་། ཏང་འཛུགས་སྐྱོང་ལས་དོན་གྱི་མཛུབ་ཁྲིད་པའི་ལས་དོན་གྱི་ཉིན་ཐོ་འབྲི་བའི་ལམ་ལུགས་བཙུགས་ཏེ། གསར་གཉིས་རྩ་འཛུགས་ལ་གནད་དོན་ཐག་གཅོད་བྱེད་རོགས་བྱས་པ་རེད།
རྩོམ་སྒྲིག་པ། བདེ་སྒྲོལ།
