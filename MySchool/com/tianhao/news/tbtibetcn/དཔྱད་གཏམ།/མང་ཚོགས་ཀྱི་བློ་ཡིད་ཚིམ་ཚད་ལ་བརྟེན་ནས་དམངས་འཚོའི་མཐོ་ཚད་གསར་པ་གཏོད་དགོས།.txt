མང་ཚོགས་ཀྱི་བློ་ཡིད་ཚིམ་ཚད་ལ་བརྟེན་ནས་དམངས་འཚོའི་མཐོ་ཚད་གསར་པ་གཏོད་དགོས།

དམངས་འཚོ་ནི་བདེ་སྐྱིད་ཀྱི་རྩ་བ་ཡིན་པས་མི་རྣམས་ཀྱི་འཚོ་བ་དེ་བས་སྐྱིད་སྣང་དོད་པ་དང་། ལྷོད་ལ་བབ་པ། བློ་བདེ་བ་བཅས་ཡོང་བ་དང་། འབྱུང་འགྱུར་ལ་དེ་བས་ཡིད་ཆེས་ཀྱིས་ཁེངས་པར་བྱེད་པ། དམངས་འཚོའི་ལས་དོན་ཁག་འགན་ལེན་དང་ལེགས་སུ་གཏོང་བར་སྤྱི་འདོམས་ཡག་པོ་བཅས་བྱས་ཏེ། མི་དམངས་མང་ཚོགས་ཚོས་སྒྱུར་བཅོས་དང་འཕེལ་རྒྱས་ཀྱི་གྲུབ་འབྲས་ལོངས་སྤྱོད་ཏན་ཏིག་ཐུབ་པར་བྱེད་དགོས།
དམངས་འཚོའི་ཞན་ཆ་སེལ་ཏེ་ཚད་གཞི་མཐོ་ཤོས་ཀྱི་སྒོ་ནས་དམངས་འཚོ་འགན་ལེན་དང་ལེགས་སུ་གཏོང་དགོས་ན། ནོར་སྲིད་སྲིད་ཇུས་ཀྱིས་གཞི་རྩའི་དམངས་འཚོ་འགན་ལེན་བྱེད་པའི་བླང་བྱ་དོན་འཁྱོལ་མཐའ་གཅིག་ཏུ་བྱས་ཏེ་སློབ་གསོ་དེང་རབས་ཅན་དང་། དམངས་ཡོངས་ཀྱི་བདེ་ཐང་འགན་ལེན། རིག་གནས་ཡུལ་སྐོར་རིམ་སྤོར། སྤྱི་པའི་ལུས་རྩལ་ཁྱབ་གདལ། སྤྱི་ཚོགས་ཞབས་ཞུས་སྤྱི་པའི་ཞབས་ཞུའི་ཐ་སྐྱོང་བབཅས་ཀྱི་འདུ་འགོད་ལ་སྐུལ་འདེད་གཏིང་ཟབ་བཏང་ནས་སྟོབས་ཤུགས་གཅིག་སྡུད་ཀྱིས་ཀུན་ཕན་རང་བཞིན་དང་། རྨང་གཞིའི་རང་བཞིན། ཐ་སྐྱོང་རང་བཞིན་བཅས་ཀྱི་དམངས་འཚོ་འགན་ལེན་གྱི་ལས་དོན་ཡག་པོ་སྒྲུབ་དགོས།
དམངས་འཚོ་འགན་ལེན་དང་ལེགས་སུ་གཏོང་བར། རྒྱུན་ཆད་མེད་པར་འགོ་གསར་པ་འཛུགས་པ་ལས་མཇུག་བསྡུ་བའི་དུས་ནི་ནམ་ཡང་མེད། འདས་ཟིན་པའི་གནད་དོན་རྙིང་པ་ཐག་གཅོད་བྱས་ནའང་། འཕེལ་རྒྱས་ཀྱི་བརྒྱུད་རིམ་ཁྲོད་དུ་སླར་ཡང་གནད་དོན་གསར་པ་ཐོན་སྲིད། དངོས་པོའི་རིག་གནས་ཀྱི་ཆུ་ཚད་ཟམ་མི་ཆད་པར་མཐོ་རུ་ཕྱིན་པ་དང་སྦྲགས་མི་དམངས་མང་ཚོགས་ཚོས་མཛེས་སྡུག་ལྡན་པའི་འཚོ་བར་བཅངས་པའི་དགོས་མཁོ་དང་འདུན་པ་གསར་པའང་ཐོན་བཞིན་ཡོད། དགོས་མཁོ་གསར་པ་དག་ལེགས་པར་སྐོང་དགོས་ན། ངེས་པར་དུ་འགན་ལེན་དང་ལེགས་བཅོས་ཟམ་མི་ཆད་པར་བྱེད་པ་དང་ཐོག་མཐའ་བར་གསུམ་དུ་འགོ་འཛུགས་ས་གསར་པ་ནས་དམིགས་ཚད་དེ་བས་མཐོ་བར་སྐུལ་འདེད་གཏོང་དགོས། དུས་བབ་གསར་པའི་འོག་ང་ཚོས་ཟས་གོས་སྡོད་གསུམ་གྱི་མི་དམངས་མང་ཚོགས་ཀྱི་དགོས་མཁོ་ཟམ་མི་ཆད་པར་སྐོང་དགོས་པ་མ་ཟད། ད་དུང་འཚོ་བའི་སྤུས་ཚད་ཟམ་མི་ཆད་པར་ལེགས་སུ་བཏང་ནས་མི་དམངས་མང་ཚོགས་ཀྱི་དེ་བས་མཐོ་བའི་རེ་བ་ལེགས་པར་སྐོང་དགོས། དེར་བརྟེན་མང་ཚོགས་དང་འབྲེལ་བ་མང་ཙམ་བྱས་ཏེ་ཁྱིམ་དུད་དང་ཞིང་ནང་དུ་བསྐྱོད་དེ་མི་དམངས་མང་ཚོགས་ཀྱི་བསམ་པའི་དགོས་མཁོ་དང་རེ་སྒུག་ཤེས་རྟོགས་མང་ཙམ་བྱེད་པ་དང་མང་ཙམ་ཉན་ནས་ཁོང་ཚོའི་དཀའ་ངལ་དང་སེམས་ཁྲལ་སེལ་དགོས།
རྩོམ་སྒྲིག་པ། བདེ་སྒྲོལ།
