“གཉིས་གཏོད”ཀྱི་བྱེད་ཐབས་ལག་བསྟར་བྱས་ནས་ནང་སྐྱེས་ སྒུལ་ཤུགས་འཕེལ་བར་བྱེད་དགོས།

ལས་ཞུགས་ནི་དམངས་འཚོ་ཆེ་ཤོས་ཡིན་པ་དང་། ལས་ཞུགས་ཡག་ཤོས་ནི་དམངས་ཀྱིས་བྱ་གཞག་སྐྲུན་པ་དང་ཀུན་གྱིས་གསར་གཏོད་བྱེད་པ་རེད། ལས་ཞུགས་ཀྱི་གཞི་རྐང་སྲུང་བའམ་ཡང་ན་ལས་ཞུགས་ཀྱི་བར་མཐོངས་གསར་པ་རྒྱ་སྐྱེད་གཏོང་བ་དང་། ལས་ཞུགས་ཀྱི་གཏིང་ཤུགས་དང་གསོན་ཤུགས་འཕེལ་བར་བྱེད་པ་གང་ཞིག་ཡིན་རུང་དམངས་ཀྱིས་བྱ་གཞག་སྐྲུན་པ་དང་ཀུན་གྱིས་གསར་གཏོད་བྱེད་པའི་སྒུལ་ཤུགས་ནུས་ལྡན་དང་འདེགས་སྐྱོར་ཤུགས་ཆེན་དང་ཁ་འབྲལ་ཐབས་མེད། ཕྱོགས་ཡོངས་ནས་འབྱོར་འབྲིང་སྤྱི་ཚོགས་སྐྲུན་པའི་རྒྱལ་ཁ་ཕུ་ཐག་གཅོད་པ་དང་དབུལ་སྒྲོལ་འགག་སྒྲོལ་གྱི་རྒྱལ་ཁ་ཕུ་ཐག་གཅོད་པའི་འགག་རྩའི་དུས་སྐབས་དང“ལོ་ལྔ་ཚན་བཅུ་གསུམ་པའི”འཆར་འགོད་མཇུག་བསྡུའི་ལོར་ལྗོངས་ཡོངས་ཀྱི་དམངས་ཀྱིས་བྱ་གཞག་སྐྲུན་པ་དང་ཀུན་གྱིས་གསར་གཏོད་བྱེད་པའི་ལས་དོན་དབྱར་མཚོ་རྒྱས་པ་ལྟར་འཕེལ་རྒྱས་འགྲོ་བའི་རྣམ་པ་མུ་མཐུད་རྒྱུན་འཁྱོངས་བྱས་ཚེ། གཞི་ནས་དཔལ་འབྱོར་དང་སྤྱི་ཚོགས་འཕེལ་རྒྱས་ཀྱི་སྒུལ་ཤུགས་གསར་པ་དང་། ལས་ཞུགས་ཀྱི་སྒུལ་ཤུགས་གསར་པ། ལས་དར་དམངས་ཕྱུག་གི་སྒུལ་ཤུགས་གསར་པ་བཅས་རྒྱུན་མཐུད་ངང་འཕེལ་ནས་ལྗོངས་ཡོངས་ཀྱི་ལས་ཞུཌ་བརྟན་གཏོང་གི་ལས་དོན་ལ་རྫོགས་མཐའ་མེད་པའི་སྒུལ་ཤུགས་མཁོ་འདོན་བྱེད་ཐུབ།
