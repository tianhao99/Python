གནས་བབ་ཆེན་པོ་གཉིས་བློ་ལ་བཅངས། རྒྱལ་ཁ་ཕུ་ཐག་ཆོད་པ་ལེན་པའི་སྟོབས་ཤུགས་གཅིག་ཏུ།

སྤྲོ་སེམས་འཁོལ་པོས་རྒྱལ་ཡོངས་ཚོགས་ཆེན་གཉིས་རྒྱལ་ཁའི་ངང་མཇུག་སྒྲིལ་བར་བཀྲིས་བདེ་ལེགས་ཞུ་ཞེས་པ་གཏོང་སྤེལ་བྱས་ཡོད།
ལོ་རྒྱུས་ཀྱི་གནས་མཐོ་སར་ལངས་ཏེ་འགྱུར་བ་མང་བའི་རྒྱལ་སྤྱིར་ཁ་གཏད་གཅོག་སྐབས་བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གིས་ཀྲུང་ཧྭ་མི་རིགས་ཀྱི་རླབས་ཆེའི་བསྐྱར་དར་གྱི་འཐབ་ཇུས་ཀྱི་གནས་བབ་ཧྲིལ་པོ་དང་འཛམ་གླིང་ཐོག་ལོ་བརྒྱར་མཐོང་དཀོན་པའི་འགྱུར་བ་ཆེན་པོ་སེམས་སུ་བཅངས་ཤིང་། ཕུགས་ཕན་གྱི་ལོ་རྒྱུས་མིག་རྒྱང་ཐོག་ནས་དེར་ལྟ་ཞིབ་དང་། ཇུས་འགོད། བཀོད་སྒྲིག་བཅས་གནང་ཞིང་། ཇུས་ཐག་བཅད་རྗེས་བྱ་སྤྱོད་སྤེལ་བ་དང་། འཕེལ་ཕྱོགས་ཆེན་མོར་ལྟ་བ། ཁ་ཕྱོགས་ཁོང་དུ་ཆུད་པ། དམིགས་འབེན་གཏན་འཁེལ་བཅས་བྱས་ཏེ། ཏང་ཡོངས་དང་དམག་ཡོངས། རྒྱལ་ཡོངས་མི་རིགས་ཁག་གི་མི་དམངས་བཅས་ལ་མཐུན་སྒྲིལ་སྣེ་ཁྲིད་བྱས་ནས་ཀུན་སེམས་གཅིག་ཏུ་འགྲིལ་བ་དང་། ཆུ་བོ་ཐམས་ཅད་རྒྱ་མཚོར་འདུས་པའི་དཔེ་ལྟར་སྟོབས་ཤུགས་ཆེན་པོ་གཅིག་སྡུད་ཡོང་བ་བྱས་ཡོད་ཅེས་འཁོད་ཡོད་པ་རེད།
