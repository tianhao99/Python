བོད་ཀྱི་རྒྱལ་ཡོངས་ཀྱི་ལྗང་མདོག་བཟའ་བཅའི་མ་བཅོས་རྒྱུ་ཆ(ནས)ཚད་ལྡན་ཅན་གྱི་ཐོན་སྐྱེད་རྟེན་གཞི་ཐོག་མར་འཛུགས་སྐྲུན་ཆོག་མཆན་ཐོབ་པ།
འདི་ག་ཚགས་པར་ཁང་དུ་གནས་ཚུལ་འབྱོར་གསལ། ཉེ་ཆར། ཞིང་ལས་པུའུ་ལྗང་མདོག་བཟའ་བཅའ་དོ་དམ་གཞུང་ལས་ཁང་དང་ཀྲུང་གོ་ལྗང་མདོག་བཟའ་བཅའ་འཕེལ་རྒྱས་ལྟེ་གནས་ཀྱིས་ཞིབ་དཔྱད་ནན་པོ་བྱས་རྗེས། ལྷོ་ཁ་གྲོང་ཁྱེར་སྣེ་གདོང་ཆུས་རྒྱལ་ཡོངས་ལྗང་མདོག་བཟའ་བཅའི་མ་བཅོས་རྒྱུ་ཆ(ནས)ཚད་ལྡན་ཅན་གྱི་ཐོན་སྐྱེད་རྟེན་གཞིར་ཆོག་མཆན་ཐོབ་ནས་གསར་འཛུགས་དུས་སུ་སླེབས་པ་དང་གསར་འཛུགས་བྱེད་ཡུན་ལོ་གཉིས་ཡིན་པ་རེད། རྟེན་གཞི་བསྐྲུན་རྗེས་རྒྱལ་ཡོངས་ཙམ་མ་ཟད། ཐ་ན་འཛམ་གླིང་གི་ལྗང་མདོག་བཟའ་བཅའི་ལས་སྣོན་ཁེ་ལས་ལ་མ་བཅོས་རྒྱུ་ཆ་མཁོ་འདོན་བྱས་ཏེ། བོད་ཀྱི་ནས་ཀྱི་ཐོན་ལས་རྩེར་སོན་ཡོང་བར་རམ་འདེགས་དང་། ལྗང་མདོག་དང་རྒྱུན་མཐུད་འཕེལ་རྒྱས་ཡོང་བ་བྱ་རྒྱུ་ཡིན་པ་རེད།
            གསར་འགོད་པར་རང་སྐྱོང་ལྗོངས་ལྗང་མདོག་བཟའ་བཅའི་གཞུང་ལས་ཁང་ནས་ཤེས་རྟོགས་བྱུང་བར། ལྷོ་ཁ་གྲོང་ཁྱེར་སྣེ་གདོང་ཆུས་ཀྱིས་2021ལོར་སླེབས་སྐབས་ལྗང་མདོག་བཟའ་བཅའི་མ་བཅོས་རྒྱུ་ཆ(ནས)ཚད་ལྡན་ཅན་གྱི་ཐོན་སྐྱེད་རྟེན་གཞི་མུའུ་ཁྲི་5བསྐྲུན་ནས་ཁོར་ཡུག་ཆ་རྐྱེན་ཅུང་ཡག་པ་དང་། ནས་ཐོན་སྐྱེད་གཞི་ཁྱོན་ཅུང་ཆེ་བའི་ཤང་གྲོང་བདམས་ནས་ཚན་རིག་དང་མཐུན་པའི་འཆར་འགོད་དང་ཐོན་ཁུངས་བསྡུ་སྒྲིལ་བྱས་ཏེ་ལྗང་མདོག་བཟའ་བཅའི་མ་བཅོས་རྒྱུ་ཆ(ནས)ཚད་ལྡན་ཅན་གྱི་ཐོན་སྐྱེད་རྟེན་གཞི་བསྐྲུན་རྒྱུའི་འཆར་གཞི་འགོད་པ་དང་། ལོ་གཉིས་ཀྱི་དུས་ཚོད་སྤྱད་དེ་ཚད་ལྡན་ཅན་ཐོན་སྐྱེད་རྟེན་གཞིའི་བླང་བྱ་གཞིར་བཟུང་གསར་འཛུགས་ཀྱི་ལས་འགན་རིམ་བཞིན་ལེགས་གྲུབ་ཐུབ་པའི་བརྩོན་ལེན་བྱ་རྒྱུ་ཡིན་པ་རེད།