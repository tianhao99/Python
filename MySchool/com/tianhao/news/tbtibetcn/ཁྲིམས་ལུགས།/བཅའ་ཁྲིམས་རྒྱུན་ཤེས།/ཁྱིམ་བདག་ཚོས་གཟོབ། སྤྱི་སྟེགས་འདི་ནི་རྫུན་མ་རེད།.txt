ཁྱིམ་བདག་ཚོས་གཟོབ། སྤྱི་སྟེགས་འདི་ནི་རྫུན་མ་རེད།
ཉེ་ཆར།“མཛེས་དཔྱད་སློབ་གསོ་ཞིབ་འཇུག་དོ་དམ་ལག་རྩལ་ལྟེ་གནས”ཞེས་པ་ཡིས་སློབ་གསོ་པུའི་མིང་ཐོག་ནས“རྒྱལ་ཡོངས་ཀྱི་སློབ་གྲྭ་ཆུང་འབྲིང་གི་སྒྱུ་རྩལ་བྱང་ཚད་ཚད་ལེན་དཔྱད་བསྡུར་གཏན་འབེབས་ཞབས་ཞུའི་སྟེགས་བུ”བཙུགས་ཤིང་། སློབ་གསོ་པུའི་འབྲེལ་ཡོད་ཡིག་ཆའི་དགོངས་དོན་འཁྱོག་བཤད་བྱས་ནས། ཞིང་ཆེན་དང་གྲོང་ཁྱེར་ཁག་གཅིག་ལ“རྒྱལ་ཡོངས་ཀྱི་སློབ་གྲྭ་ཆུང་འབྲིང་གི་སློབ་མའི་སྒྱུ་རྩལ་བྱང་ཚད་དཔྱད་བསྡུར་གཏན་འབེབས་ཞབས་ཞུ”ཞེས་པ་སོགས་ཀྱི་འབྲེལ་ཡོད་བྱེད་སྒོ་སྤེལ་ཡོད་པ་རེད།
          སློབ་གསོ་པུས་སྒྲིག་གཞི་གང་རུང་ཞིག་གིས“སློབ་གྲྭ་ཆུང་འབྲིང་གི་སྒྱུ་རྩལ་བྱང་ཚད་ཚད་ལེན་ཚོད་ལྟ་དང་དཔྱད་བསྡུར་གཏན་འབེབས་ཞབས་ཞུའི་ལས་སྟེགས”གཉེར་རྒྱུའི་གཏན་འཁེལ་བྱས་མེད་པ་དང་། “རྒྱལ་ཡོངས་ཀྱི་སློབ་གྲྭ་ཆུང་འབྲིང་གི་སློབ་མའི་སྒྱུ་རྩལ་བྱང་ཚད་ཚད་ལེན་ཚོད་ལྟ་དང་དཔྱད་བསྡུར་གཏན་འབེབས་ཞབས་ཞུའི”འབྲེལ་ཡོད་བྱེད་སྒོ་སྤེལ་རྒྱུའི་གཏན་འཁེལ་བྱས་མེད་པ་གསལ་བཤད་གཟབ་རྒྱས་བྱས་པ་རེད།
          སློབ་གྲྭ་ཆུང་འབྲིང་གི་སློབ་མའི་སྒྱུ་རྩལ་བྱང་ཚད་ཚད་ལེན་ཚོད་ལྟ་དང་དཔྱད་བསྡུར་གཏན་འབེབས་ལས་དོན་ནི་སློབ་གྲྭའི་མཛེས་དཔྱད་སློབ་གསོ་ལག་བསྟར་བྱེད་པ་དང་། ས་གནས་ཁག་དང་སློབ་གྲྭ་ཁག་གིས་སྒྱུ་རྩལ་སློབ་ཚན་ཡག་པོ་འཁྲིད་རྒྱུར་སྐུལ་འདེད་གཏོང་བ། སློབ་གྲྭ་ཆུང་འབྲིང་གི་སློབ་མས་སྒྱུ་རྩལ་སློབ་ཚན་སློབ་སྦྱོང་དང་ཁོང་དུ་ཆུད་པའི་འབྲེལ་ཡོད་གནས་ཚུལ་ཤེས་རྟོགས་བྱ་ཐབས་ཤིག་རེད། ལས་དོན་དེ་སློབ་གྲྭས་སྒྲིག་འཛུགས་བྱས་ནས་ལག་ལེན་བསྟར་རྒྱུ་ཡིན་པ་ལས་སྤྱི་ཚོགས་ཀྱི་སྒྲིག་གཞི་དང་འབྲེལ་བ་མེད།
          འདི་གར་རྒྱ་ཆེའི་དགེ་སློབ་དང་ཁྱིམ་བདག་ཚོར་དྲིལ་བསྒྲགས་རྫུན་མ་ལ་ཡིད་ཆེས་གཏན་ནས་བྱེད་མི་རུང་བའི་དྲན་སྐུལ་བྱ་རྒྱུ་དང་། རྫུན་བྱེད་མཁན་གྱི་ཁྲིམས་འགལ་བྱ་སྤྱོད་ལ་སློབ་གསོ་པུའུ་ཡིས་ཁྲིམས་ལྟར་ཁྲིམས་འབྲེལ་འགན་འཁྲི་རྩད་གཅོད་བྱ་རྒྱུ་ཡིན།
          དེ་དོན་ཆེད་དུ་གསལ་བསྒྲགས་སྤེལ་བ།
          སློབ་གསོ་པུའི་ལུས་རྩལ་འཕྲོད་བསྟེན་དང་སྒྱུ་རྩལ་སློབ་གསོ་སི།
          2021ལོའི་ཟླ་6ཚེས་10ཉིན།
རྩོམ་སྒྲིག་པ། བདེ་སྒྲོལ།