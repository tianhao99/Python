ས་ཞིང་སྐོར་གྱི་བཅའ་ཁྲིམས་དོན་ཚན་འདི་གཉིས་ལ་གཟིཌ་དང་། ཧ་ཅང་གལ་ཆེ།
ས་ཞིང་གི་དམར་ཐིག་ནན་པོ་སྲུང་དགོས།
          ས་ཞིང་གི་དམར་ཐིག་ནན་པོ་བསྲུངས་ནས་ས་ཞིང་འཛུགས་སྐྲུན་གྱི་ས་ཆར་སྒྱུར་བར་ཚོད་འཛིན་ནན་པོ་བྱེད་དགོས།
          དེ་དོན《དམངས་དོན་ཁྲིམས་གཞུང་》གི་འབྲེལ་ཡོད་གཏན་འབེབས་ལ་གཟིགས་དང་།
དོན་ཚན་ཉིས་རྒྱ་ཞེ་བཞི་པ།
          རྒྱལ་ཁབ་ཀྱིས་ས་ཞིང་ལ་དམིགས་བསལ་སྲུང་སྐྱོང་བྱ་རྒྱུ་དང་།  ས་ཞིང་འཛུགས་སྐྲུན་གྱི་ས་ཆར་སྒྱུར་བར་ཚོད་འཛིན་ནན་པོ་བྱས་ཏེ། འཛུགས་སྐྲུན་ལ་མཁོ་བའི་ས་ཆའི་སྤྱི་འབོར་ལ་ཚོད་འཛིན་ནན་པོ་བྱེད་དགོས། བཅའ་ཁྲིམས་ནང་གཏན་འབེབས་བྱས་པའི་དབང་ཚད་དང་གོ་རིམ་ལས་འགལ་ཏེ་ཐུན་མོང་ལ་དབང་བའི་ས་ཞིང་བསྡུ་མི་ཆོག
          ས་ཞིང་འགན་གཙང་ལེན་པའི་དུས་ཡུན་ཇི་ཙམ་ཡིན་ནམ། འགན་གཙང་བླངས་པའི་དུས་ཚོད་ཐིམ་རྗེས་ཇི་ལྟར་བྱེད་དགོས་སམ། 
          དེ་དོན《དམངས་དོན་ཁྲིམས་གཞུང་》གི་འབྲེལ་ཡོད་གཏན་འབེབས་ལ་གཟིགས་དང་།
དོན་ཚན་སུམ་རྒྱ་སོ་གཉིས་པ།
          ས་ཞིང་འགན་གཙང་ལེན་པའི་དུས་ཡུན་ལོ་སུམ་ཅུ་ཡིན་པ་དང་། རྩྭ་ར་འགན་གཙང་ལེན་པའི་དུས་ཡུན་ལོ་སུམ་ཅུ་ནས་ལྔ་བཅུ་བར་ཡིན་པ། ནགས་ས་འགན་གཙང་ལེན་པའི་དུས་ཡུན་ལོ་སུམ་ཅུ་ནས་བདུན་ཅུ་བར་རེད།
          གོང་དུ་གཏན་འབེབས་བྱས་པའི་འགན་གཙང་ལེན་པའི་དུས་ཚོད་ཐིམ་རྗེས། ས་ཞིང་འགན་གཙང་ལེན་མཁན་གྱིས་གྲོང་གསེབ་ཀྱི་ས་ཞིང་འགན་གཙང་ལེན་པའི་བཅའ་ཁྲིམས་ཀྱི་གཏན་འབེབས་གཞིར་བཟུང་མུ་མཐུད་ནས་འགན་གཙང་ལེན་ཆོག