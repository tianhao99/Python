ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་རྒྱལ་སྲིད་སྤྱི་ཁྱབ་ཁང་གི་བཀའ་སློང་།
ཚན་པ473། ད་ལྟ་རྒྱལ་ཡོངས་ཞིང་ལས་ཡོངས་ཁྱབ་ཞིབ་བཤེར་སྲོལ་ཡིག》སྤྱི་བསྒྲགས་བྱས་པ་དང་། སྲོལ་ཡིག་འདི་ཉིད་སྤྱི་བསྒྲགས་བྱས་པའི་ཉིན་མོ་ནས་བཟུང་ལག་བསྟར་བྱེད་དགོས།
ཁག་དང་པོ། སྤྱིའི་རྩ་དོན།          
          དུམ་ཚན་དང་པོ། ཚན་རིག་དང་བྱེད་ནུས་ལྡན་པའི་སྒོས་རྒྱལ་ཡོངས་ཞིང་ལས་ཞིབ་བཤེར་བྱ་བ་ལག་བསྟར་བྱས་ཏེ་ཞིང་ལས་སྤྱི་ཁྱབ་ཞིབ་བཤེར་ཡིག་ཚགས་ཀྱི་ཡང་དག་རང་བཞིན་དང་དུས་ཡུན་རང་བཞིན་ལ་འགན་སྲུང་བྱེད་ཆེད། 《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་བསྡོམས་རྩིས་ཁྲིམས་ལུགས》ལྟར་ཆེད་དུ་སྲོལ་ཡིག་འདི་ཉིད་གཏན་འབེབས་བྱས།
          དུམ་ཚན་གཉིས་པ། ཞིང་ལས་སྤྱི་ཁྱབ་ཞིབ་བཤེར་བྱ་བའི་དམིགས་ཡུལ་ནི་ཁྱོན་ཡོངས་ནས་རང་རྒྱལ་གྱི་ཞིང་ལས་དང་ཞིང་གྲོང་། ཞིང་གྲོང་སྡོད་དམངས་བཅས་ཀྱི་རྨང་གཞིའི་གནས་ཚུལ་ལ་རྒྱུས་ལོན་གསལ་བོར་བྱས་ནས་དཔལ་འབྱོར་གོང་སྤེལ་གྱི་ཐབས་ཇུས་དང་འཆར་འགོད། སྲིད་ཇུས་གཏན་འབེབས་བྱེད་པར་ཚན་རིག་ལྡན་པའི་རྒྱུ་ཆ་འདོན་སྤྲོད་བྱེད་པ་མ་ཟད་ཞིང་ལས་ལས་གཉེར་མཁན་དང་སྤྱི་དམངས་ཡོངས་ལ་བསྡོམས་རྩིས་སྐོར་གྱི་བརྡ་འཕྲིན་ཞབས་ཞུ་བྱེད་པ།
          དུམ་ཚན་གསུམ་པ། ཞིང་ལས་སྤྱི་ཁྱབ་ཞིབ་བཤེར་བྱ་བ་དེ་ཉིད་རྒྱལ་ཡོངས་ཀྱིས་གཅིག་གྱུར་སྒོས་སྣེ་འཁྲིད་བྱེད་པ་དང་ལས་ཁུངས་སོ་སོའི་ལས་བགོས་མཐུན་སྦྱོར་བྱེད་པ། ས་གནས་རིམ་པའི་ལས་བགོ་བྱས་བྱེད་པའི་རྩ་དོན་ལྟར་ལས་བསྟར་བྱེད་དགོས།
          དུམ་ཚན་བཞི་བ། རྒྱལ་ཁབ་རིམ་པའི་འབྲེལ་ཡོད་ལས་ཁུངས་དང་སྤྱི་ཚོགས་སྟེང་གི་ཚོགས་པ་སོ་སོ། ཞིང་ལས་ཞིབ་བཤེར་འབྲེལ་ཡོད་ལས་ཁུངས་དང་མི་སྒེར་གྱི་《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་གྱི་བསྡོམས་རྩིས་བཅའ་ཁྲིམས་》དང་སྲོལ་ཡིག་འདི་ཉིད་ཀྱི་འབྲེལ་ཡོད་གཏན་འབེབས་ལྟར་ཞིང་ལས་སྤྱི་ཁྱབ་ཞིབ་བཤེར་བྱ་བའི་གྲས་སུ་ཞུགས་པའམ་བྱ་བ་འདི་ཉིད་ལ་རོགས་འདེགས་བྱེད་དགོས།
          དུམ་ཚན་ལྔ་བ། རིམ་པ་སོ་སོའི་ཞིང་ལས་སྤྱི་ཁྱབ་ཞིབ་བཤེར་འགོ་ཁྲིད་ཚན་ཆུང་གཞུང་སྒྲུབ་ཁང་(གཤམ་དུ་ཞིབ་བཤེར་གཞུང་སྒྲུབ་ཁང་ཞེས་བྲིས་ཡོད།) དང་ཞིབ་བཤེར་གཞུང་སྒྲུབ་ཁང་གི་ལས་སྒྲུབ་མི་སྣ། ཞིབ་བཤེར་མཛུབ་སྟོན་པ། ཞིབ་བཤེར་པ་སོགས་ཀྱིས་དུས་མཚུངས་ཀྱི་ཞིབ་བཤེར་དང་སྙན་ཞུ། ལྟ་སྐུལ་བཅས་ཀྱི་ཁེ་དབང་བེད་སྤྱོད་བྱས་ཆོག་ལ། ལས་ཁུངས་དང་མི་སྒེར་གང་རུང་གིས་བར་ཆད་བྱས་མི་ཆོགས་གནས་སོ་སོ་དང་ལས་ཁུངས་སོ་སོ། ལས་ཁུངས་རིམ་པའི་འགན་ཁུར་མི་སྣས་ཞིབ་བཤེར་གཞུང་སྒྲུབ་ཁང་དང་ལས་སྒྲུབ་མི་སྣས་འདོན་སྤྲོད་བྱས་པའི་ཡིག་ཚགས་ལ་བཟོ་བཅོས་དང་ཞིབ་བཤེར་མི་སྣ་དྲག་སྐུལ་སོགས་བྱེད་མི་རུང་།
          དུམ་ཚན་དྲུག་པ། རིམ་པ་སོ་སོའི་དྲིལ་བསྒྲགས་ལས་ཁུངས་གིས་ཚགས་པར་དང་རྒྱང་བསྒྲགས། བརྙན་འཕྲིན། དྲ་ཚིག བརྡ་ཁྱབ་ལ་སོགས་པའི་བྱེད་ཐབས་སྣ་ཚོགས་སྤྱད་ནས་གཟབ་ནན་གྱིས་ཞིང་ལས་སྤྱི་ཁྱབ་ཞིབ་བཤེར་གྱི་དྲིལ་བསྒྲགས་སྐུལ་སློང་གི་བྱ་བ་ལེགས་པར་བསྒྲུབས་དགོས།
          དུམ་ཚན་བདུན་པ། ཞིང་ལས་སྤྱི་ཁྱབ་ཞིབ་བཤེར་ཁྲོད་དགོས་དངོས་མ་དངུལ་ཀྲུང་དབྱང་དང་ས་གནས་རིམ་པའི་མི་དམངས་སྲིད་གཞུང་གིས་འགན་ཁུར་དགོས་པ་མ་ཟད་ལོའི་ནོར་སྲིད་སྔོན་རྩིས་ཀྱི་གྲས་སུ་བཞག་ནས་དུས་ལྟར་མ་དངུལ་འདོན་སྤྲོད་བྱེད་དགོས། ཞིང་ལས་སྤྱི་ཁྱབ་ཞིབ་བཤེར་གྱི་མ་དངུལ་གཅིག་གྱུར་སྒོས་དོ་དམ་བྱེད་པར་མ་ཟད་མ་དངུལ་བྱ་བ་གཞན་དག་སུ་བཀོལ་སྤྱོད་བྱེད་མི་ཆོག་ལ། མ་དངུལ་གྱི་འགྲོ་གྲོན་ཡང་ཚོད་འཛིན་བཟང་བོ་བྱེད་དགོས།
          དུམ་ཚན་བརྒྱད་པ། ཞིབ་ལས་ཞིབ་བཤེར་བྱ་བ་དེའི་ལོ10ནང་དུ་ཐེངས་གཅིག་ཞིབ་བཤེར་བྱེད་དགོས། ཡིན་ཡང་། དམིགས་གསལ་ཅན་གྱི་ས་ཁུལ་ལ་སྤྱི་ཁྱབ་ཞིབ་བཤེར་དང་ཐོ་འགོད་ཀྱི་དུས་ཚོད་དེ་རྒྱལ་སྲིད་སྤྱི་ཁྱབ་ཁང་ཞིང་ལས་སྤྱི་ཁྱབ་ཞིབ་བཤེར་འགོ་ཁྲིད་ཚན་ཆུང་གཞུང་སྒྲུབ་ཁང་གིས་ཆོག་མཆན་ཐོབ་རྗེས་དམིགས་གསལ་ངང་བཀོད་སྒྲིག་བྱས་ཆོག
ཁག་གཉིས་པ། ཞིང་ལས་སྤྱི་ཁྱབ་ཞིབ་བཤེར་གྱི་བྱ་ཡུལ་དང་ཁྱབ་ཁོངས། ནང་དོན།
          དུམ་ཚན་དགུ་བ། ཞིང་ལས་སྤྱི་ཁྱབ་ཞིབ་བཤེར་གྱི་བྱ་ཡུལ་ནི་ཀྲུང་ཧྭ་མི་དམངས་སྤྱི་མཐུན་རྒྱལ་ཁོངས་ཀྱི་གཤམ་གྱི་མི་སྣ་དང་ལས་ཁུངས་ཡིན།
          (གཅིག)ཞིང་གྲོང་གི་སྡོད་དམངས། ནང་གསེས་སུ་ཞིང་གྲོང་གི་ཞིང་ལས་ལས་གཉེར་མཁན་ནམ་ལས་ཁུངས།
          (གཉིས)མཁར་གྲོང་ཞིང་ལས་ཐོན་སྐྱེད་ཚོང་གཉེར་བྱེད་མཁན།
          (གསུམ)ཞིང་ལས་ཐོན་སྐྱེད་ཚོང་གཉེར་བྱེད་པའི་ལས་ཁུངས།
          (བཞི)སྡེ་དམངས་ཨུ་ཡོན་ལྷན་ཚོགས།
          (ལྔ)ཞང་གྲོང་མི་དམངས་སྲིད་གཞུང་།
          དུམ་ཚན་བཅུ་བ། ཞིབ་ལས་སྤྱི་ཁྱབ་ཞིབ་བཤེར་བྱ་ཡུལ་དག་གིས་ཡང་དག་སྒོས་ཞིབ་བཤེར་མི་སྣས་བཏོན་པའི་དྲི་བར་ལེན་འདེབས་དགོས་པ་དང་། དུས་ལྟར་འབྲེལ་ཡོད་ཀྱི་རེའུ་མིག་ལེགས་པར་འབྲི་དགོས། རང་སྣང་གང་ཤར་གྱིས་མགོ་སྐོར་དང་བཟོ་བཅོས་བྱས་མི་ཆོག ཞིང་ལས་སྤྱི་ཁྱབ་ཞིབ་བཤེར་བྱ་ཡུལ་གྱིས་རྫོང་ཡན་རིམ་པའི་མི་དམངས་སྲིད་གཞུང་གི་བསྡོམས་རྩིས་ལས་ཁུངས་དང་རྒྱལ་ཁབ་རིམ་པའི་བསྡོམས་རྩིས་ལས་ཁུངས་ཀྱི་མངག་པའི་ཞིབ་བཤེར་རུ་ཁག་ལ་རམ་འདེགས་བྱས་ནས་ཞིབ་བཤེར་བྱ་བར་ལྟ་སྐུལ་བྱེད་པ་དང་། ཡང་དག་པའི་སྒོས་འབྲེལ་ཡོད་གནས་ཚུལ་ཡར་ཞུ་དང་ཡིག་ཚགས་འདོན་སྤྲོད་བྱེད་པ་ལས། ཞིང་ལས་སྤྱི་ཁྱབ་ཞིབ་བཤེར་བྱ་བར་བཀག་འགོག་དང་འབྲེལ་ཡོད་ཡིག་ཆ་སྦས་སྐོང་བྱེད་པ། ཡང་ན་སྔོན་ཆད་ཀྱི་ཡིག་ཚགས་དང་འབྲེལ་ཡོད་ཡིག་ཆ་མེད་པར་དུ་གཏན་ནས་གཏོང་མི་རུང་།
          དུམ་ཚན་བཅུ་གཅིག་པ། ཞིང་ལས་སྤྱི་ཁྱབ་ཞིབ་བཤེར་ལས་རིགས་ཀྱི་ཁྱབ་ཁོངས་ལ་འདེབས་འཛུགས་ལས་རིགས་དང་ནགས་ལས། ཕྱུགས་ལས། ཉྭའི་ལས་རིགས། ཞིང་ཕྱུགས་ཞབས་ཞུའི་ལས་རིགས་བཅས་སོ།
          དུམ་ཚན་བཅུ་གཉིས་པ། ཞིང་ལས་ཡོངས་ཁྱབ་ཞིབ་བཤེར་གྱི་ནང་དོན་ལ། ཞིང་ལས་ཐོན་སྐྱེད་ཆ་རྐྱེན་དང་ཞིང་ལས་ཐོན་སྐྱེད་ལས་གཉེར་བྱ་བ། ཞིང་ལས་ས་ཞིང་བེད་སྤྱོད། ཞིང་སྡེ་ངལ་ལས་དང་ལས་ཞུགས། ཞིང་སྡེ་རྨང་གཞིའི་སྒྲིག་ཆས། ཞིང་སྡེ་སྤྱི་ཚོགས་ཞབས་ཞུ། ཞིང་སྡེ་མང་ཚོགས་ཀྱི་དམངས་འཚོ་དང་ཞང་གྲོང་། སྡེ་དམངས་ཨུ་ཡོན་ལྷན་ཁང་དང་སྡོད་ཁུལ་གྱི་ཁོར་ཡུག་ལ་སོགས་པའི་གནས་ཚུལ། གོང་གསལ་གཏན་འབེབས་བྱས་པའི་ཞིང་ལས་ཡོངས་ཁྱབ་ཞིབ་བཤེར་གྱི་ནང་དོན་དེ་དག་རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་གཞུང་སྒྲུབ་ཁང་གིས་བྱེ་བྲག་གིས་གནས་ཚུལ་དང་བསྟུན་ནས་ལེགས་སྒྲིག་བྱས་ཆོག
          དུམ་ཚན་བཅུ་གསུམ། ཞིང་ལས་ཡོངས་ཁྱབ་ཞིབ་བཤེར་བྱེད་པ་དེའི་ཁྱོན་ཡོངས་ནས་ཞིབ་བཤེར་བྱེད་པའི་བྱེད་ཐབས་སྤྱོད་པ་དང་། རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་གཞུང་སྒྲུབ་ཁང་གིས་དམིགས་གསལ་ཅན་གྱི་ནང་དོན་ལ་ཕར་གཉིས་ཟུར་འཐེན་བྱས་ནས་ཞིབ་བཤེར་བྱས་ཆོག
          དུམ་ཚན་བཅུ་བཞི་བ། ཞིང་ལས་ཡོངས་ཁྱབ་ཞིབ་བཤེར་བྱེད་པ་དེའི་རྒྱལ་ཁབ་བསྡོམས་རྩིས་དབྱེ་འབྱེད་ཚད་གཞི་བེད་སྤྱད་བྱ་རྒྱུ།
          དུམ་ཚན་བཅོ་ལྔ་བ། ཞིང་ལས་ཡོངས་ཁྱབ་ཞིབ་བཤེར་བྱ་བའི་ཇུས་འགོད་དེའི་རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་གཞུང་སྒྲུབ་ཁང་གིས་གཅིག་གྱུར་སྒོས་གཏན་འབེབས་བྱ་དགོས། ཞིང་ཆེན་རིམ་པའི་ཞིང་ལས་ཡོངས་ཁྱབ་ཞིབ་བཤེར་གཞུང་སྒྲུབ་ཁང་གིས་རང་ས་གནས་ཀྱི་དགོས་མཁོ་ལྟར་ཞིང་ལས་ཞིབ་བཤེར་ཀྱི་རྣམ་གྲངས་ཁ་སྣོན་བྱས་ཆོག་པ་དང་། ཡིན་ཡང་རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་གཞུང་སྒྲུབ་ཁང་གིས་ཆོག་མཆན་བཀོད་རྗེས་ད་གཟོད་ལག་བསྟར་བྱས་ཆོག
ཁག་གསུམ་པ། ཞིང་ལས་ཡོངས་ཁྱབ་ཞིབ་བཤེར་གྱི་རྩ་འཛུགས་ལག་བསྟར་བྱ་བ།
          དུམ་ཚན་བཅུ་དྲུག་པ། རྒྱལ་སྲིད་སྤྱི་ཁྱབ་ཁང་གིས་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་དང་གཞུང་སྒྲུབ་ཁང་འཛུགས་པ། རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་གིས་རྒྱལ་ཡོངས་ཞིང་ལས་ཡོངས་ཁྱབ་ཞིབ་བཤེར་བྱ་བར་རྩ་འཛུགས་དང་སྣེ་འཁྲིད་བྱེད་པ། རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་གཞུང་སྒྲུབ་ཁང་རྒྱལ་ཁབ་བསྡོམས་རྩིས་ཅུ་རུ་འཛུགས་པ། དེའི་གཙོ་བོ་ཞིང་ལས་ཞིབ་བཤེར་དང་དུས་རྒྱུན་གྱི་བྱ་བའི་རྩ་འཛུགས་དང་མཐུན་སྦྱོར་འགན་ཁུར་བྱེད་པ།
          དུམ་ཚན་བཅུ་བདུན་པ། ས་གནས་རིམ་པའི་མི་དམངས་སྲིད་གཞུང་གིས་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་དང་གཞུང་སྒྲུབ་ཁང་འཛུགས་དུས་སུ། རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་འགོ་ཁྲིད་ཚན་ཆུང་དང་གཞུང་སྒྲུབ་ཁང་གི་གཅིག་གྱུར་གྱི་འཆར་འགོད་དང་རེ་འདུན་ལྟར་ར་འཛུགས་བྱས་ཏེ་ད་གཟོད་ས་གནས་ཁོངས་གཏོགས་ཀྱི་ཞིང་ལས་ཞིབ་བཤེར་བྱ་བ་ལག་བསྟར་བྱ་དགོས།
          རྒྱལ་ཁབ་བསྡོམས་རྩིས་ཅུས་མངག་གཏོང་བྱས་པའི་ཞིབ་བཤེར་རུ་ཁག་ནི་ཞིང་ལས་ཞིབ་བཤེར་འགོ་ཁྲིད་ཚན་ཆུང་དང་གཞུང་སྒྲུང་ཁང་ལས་སྒྲུབ་མི་སྣ་ཡིན་པ་དང་། ཞིང་ལས་ཞིབ་བཤེར་གྱི་རྩ་འཛུགས་དང་འབྲེལ་ཡོད་བྱ་བར་ལག་བསྟར་བྱེད་པའི་གྲས་སུ་ཞུགས་པ། སྡེ་དམངས་ཨུ་ཡོན་ལྷན་ཁང་གི་ཞང་གྲོང་མི་དམངས་སྲིད་གཞུང་གིས་མཛུབ་སྟོན་འོག་རང་ཁོངས་གཏོགས་ཀྱི་ཞིང་ལས་ཞིབ་བཤེར་བྱ་བ་ལེགས་པར་བསྒྲུབས་དགོས།
          དུམ་ཚན་བཅོ་བརྒྱད་པ། རྒྱལ་སྲིད་སྤྱི་ཁྱབ་ཁང་དང་ས་གནས་རིམ་པའི་སྲིད་གཞུང་གི་འབྲེལ་ཡོད་ལས་ཁུངས་ཀྱིས་ངེས་པར་དུ་ཞིང་ལས་ཡོངས་ཁྱབ་ཞིབ་བཤེར་གཞུང་སྒྲུབ་ཁང་ལ་རོགས་འདེགས་བྱས་ཏེ་ཞིང་ལས་ཞིབ་བཤེར་གྱི་བྱ་བ་ལེགས་པར་བསྒྲུབས་དགོས། དམག་ཁུལ་དང་དྲག་ཆས་དམག་དཔུང་རུ་ཁག་ཁོངས་གཏོགས་ཀྱི་ཞིང་ལས་ཐོན་སྐྱེད་ལས་ཁུངས་ཀྱི་ཞིང་ལས་ཡོངས་ཁྱབ་ཞིབ་བཤེར་རུ་ཁག་དེའི་དམག་ཁུལ་དང་དྲག་ཆས་དམག་དཔུང་རུ་ཁག་གིས་སོ་སོར་འགན་ཁུར་ནས་ལག་བསྟར་བཟང་བོ་བྱེད་དགོས། ཞིན་ཅིང་ཐོན་སྐྱེད་འཛུགས་སྐྲུན་དམག་ཁུལ་གྱི་ཞིང་ལས་ཡོངས་ཁྱབ་ཞིབ་བཤེར་བྱ་བ་དེའི་ཞིན་ཅིང་ཐོན་སྐྱེད་འཛུགས་སྐྲུན་དམག་ཁུལ་ཞིང་ལས་ཡོངས་ཁྱབ་ཞིབ་བཤེར་མགོ་ཁྲིད་བྱ་བའི་ཚན་ཆུང་དང་དེའི་གཞུང་སྒྲུབ་ཁང་གི་འགན་ཁུར་བས་རྩ་འཛུགས་བྱས་ཏེ་ལག་བསྟར་བྱེད་དགོས། 
          དུམ་ཚན་བཅུ་དགུ་བ། ཞིང་གྲོང་གི་ཞིང་ལས་ཡོངས་ཁྱབ་ཞིབ་བཤེར་ཐོ་འགོད་བྱ་བ་དེའི་ཞིབ་བཤེར་གྱི་ཁྱབ་རྒྱ་ལྟར་ལེགས་པར་བསྒྲུབས་དགོས། ཞིབ་བཤེར་ཁྱབ་རྒྱ་སྡེ་དམངས་ཨུ་ཡོན་ལྷན་ཁང་གི་དོ་དམ་ས་རྒྱའི་ཚད་གཞི་ལྟར་ཡིན། ཞིབ་བཤེར་གྱི་ས་རྒྱ་དེའི་ཞིབ་བཤེར་ཚོ་ཆུང་དུ་མར་བགོས་ཆོག མཁར་གྲོང་གི་ཞིབ་བཤེར་ཡུལ་དངོས་ཐོ་འགོད་བྱེད་པ་དེའི་ཞིབ་བཤེར་གྱི་ཇུས་འགོད་ལྟར་ལེགས་པར་བསྒྲུབས་དགོས། 
          དུམ་ཚན་ཉི་ཤུ་བ། ཞིབ་བཤེར་གྱི་ས་གནས་སོ་སོར་ཞིབ་བཤེར་པ་གཅིག་བཀོད་སྒྲིག་བྱེད་དགོས། དེའི་བྱ་བའི་ཁྲོད་ཀྱི་འདྲི་གཅོད་དང་ཐོ་འགོད་ཀྱི་བྱ་བ་ལེགས་པར་བསྒྲུབས་དགོས། ཞིབ་བཤེར་ས་གནས་སོ་སོར་མ་ཐ་ཡང་ཞིབ་བཤེར་མཛུབ་སྟོན་པ་གཅིག་བཀོད་སྒྲིག་བྱེད་དགོས་ལ། དེའི་ཞིབ་བཤེརབྱ་བར་བཀོད་སྒྲིག་དང་མཛུབ་སྟོན། ལྟ་སྐུལ་བཅས་བྱེད་པའམ་ཡང་ན་ཞིབ་བཤེར་བྱ་བར་ཐད་ཀར་ཐོ་འགོད་དང་འདྲི་གཅོད་བྱས་ཆོག 
          ཞིབ་བཤེར་མཛུབ་སྟོན་པ་དང་ཞིབ་བཤེར་པ་དེའི་གཙོར་རིག་གནས་ཆུ་ཚད་ཅུང་མཐོ་བའི་ཞིང་གྲོང་ལས་བྱེད་པའམ་སྡེ་བའི་མགོ་གཙོ། ཡང་ན་སྡེ་བའི་སྡེ་མིས་འགན་ཁུར་དགོས།
          དུམ་ཚན་ཉེར་གཅིག་པ། ཞིབ་བཤེར་གཞུང་སྒྲུབ་ཁང་གིས་བྱ་བའི་དགོས་མཁོ་ལྟར་ལས་ཁུངས་དང་ས་གནས་གཞན་དུ་ཞིང་ལས་ཞིབ་བཤེར་བྱ་བ་བྱང་ཆ་ལྡན་པའི་ཤེས་ལྡན་མི་སྣ་གདན་ཞུ་བྱས་ཆོག་པ་དང་ཡིན་ནའང་གདན་ཞུའི་མི་སྣའི་གླ་ཕོག་དེའི་གདན་ཞུ་བྱེད་མཁན་གྱི་ལས་ཁུངས་ཀྱིས་འདོན་སྤྲོད་བྱ་དགོས། ཞིང་ལས་ཞིབ་བཤེར་གྱི་མ་དངུལ་ཁྲོད་དུ་སྡེ་བའི་ཞིབ་བཤེར་མཛུབ་སྟོན་པ་དང་ཞིབ་བཤེར་པ་ལ་འོས་འཚམ་གྱི་འཚོ་བའི་ཁ་གསབ་རོགས་དངུལ་སྟེར་དགོས།
          དུམ་ཚན་ཉེར་གཉིས་པ། ས་གནས་ཞིབ་བཤེར་གཞུང་སྒྲུབ་ཁང་གིས་ཞིབ་བཤེར་མཛུབ་སྟོན་པ་དང་ཞིབ་བཤེར་པ་ལ་ལས་ཞུགས་སྔོན་དུ་གསབ་སྦྱོང་བྱེད་དགོས་པ་དང་རྒྱུགས་འབྲས་བཟང་བའི་སློབ་བུ་ལ་རྒྱལ་ཡོངས་གཅིག་གྱུར་གྱི་ཞིབ་བཤེར་མཛུབ་སྟོན་དང་ཞིབ་བཤེར་པའི་ལག་རྟགས་སྟེར་དགོས།
          དུམ་ཚན་ཉེར་གསུམ་པ། ཞིབ་བཤེར་པར་ཞིང་ལས་ཞིབ་བཤེར་གྱི་འབྲེལ་ཡོད་གནད་དོན་ལས་ཁུངས་དང་ཡང་ན་མི་སྒེར་ལ་འདྲི་གཅོད་ཀྱི་ཁེ་དབང་ཡོད་པ་དང་། གལ་ཏེ་ལས་ཁུངས་དང་ཡང་ན་མི་སྒེར་གང་རུང་ལ་འདྲི་གཅོད་བྱས་ཚེ་ལས་ཁུངས་དང་མི་སྒེར་གང་རུང་གིས་ནན་ཏང་སྒོས་འབྲེལ་ཡོད་ཀྱི་ཡིག་ཚགས་འདོན་སྤྲོད་བྱ་དགོས།
          དུམ་ཚན་ཉེར་བཞི་བ། ཞིབ་བཤེར་མི་སྣས་ངེས་པར་དུ་དངོས་ཐོག་བདེན་འཚོལ་དང་ལས་གནས་ཀྱི་འབྲེལ་ཡོད་རྩ་དོན་བརྩི་སྲུང་བྱེད་དགོས་ལ། ཞིང་ལས་ཞིབ་བཤེར་དང་ཡང་ན་བཅའ་ཁྲིམས་དང་འགལ་བའི་བྱ་བ་བྱེད་མི་རུང་། ཞིབ་བཤེར་མི་སྣས་གཟབ་ནན་གྱིས་ཞིབ་བཤེར་བྱ་བའི་ཇུས་འགོད་ལག་བསྟར་བྱེད་དགོས་པ་དང་། རང་འདོད་ལྟར་ཡིག་ཚགས་ལ་བཟོ་བཅོས་དང་ཡང་ན་ཞིབ་བཤེར་པ་ལ་འཇིགས་སྐུལ་སོགས་བྱེད་མི་རུང་། ཞིབ་བཤེར་མཛུབ་སྟོན་པ་དང་ཞིབ་བཤེར་མི་སྣས་ཞིང་ལས་ཞིབ་བཤེར་གྱི་བྱ་བ་བསྒྲུབས་སྐབས་སུ་ངེས་པར་དུ་ཞིབ་བཤེར་པའི་ལག་རྟགས་སྟོན་དགོས།
          དུམ་ཚན་ཉེར་ལྔ། ཞིབ་བཤེར་མི་སྣས་ཐད་ཀར་དུ་ཞིབ་བཤེར་བྱ་ཡུལ་ལ་འདྲི་གཅོད་དང་རེའུ་མིག་འབྲི་རུ་འཇོག་ཆོག་ལ རེའུ་མིག་བྲིས་ཚར་རྗེས་ངེས་པར་དུ་ཞིབ་བཤེར་བྱ་ཡུལ་ཀྱིས་མིང་རྟགས་འགོད་དགོས་པར་མ་ཟད་ཐམ་ག་རྒྱག་དགོས། ཞིབ་བཤེར་བྱ་ཡུལ་གྱིས་རང་ཉིད་ཀྱིས་བྲིས་ཟིན་པའི་རེའུ་མིག་གི་ནང་དོན་གྱི་དྲང་བདེན་རང་བཞིན་ལ་འགན་ཁུར་དགོས།
          ཞིབ་བཤེར་པས་ཐོ་འགོད་བྱས་ཟིན་པའི་ཡིག་ཚགས་དང་ཞིབ་བཤེར་བྱ་ཡུལ་གྱིས་མིང་རྟགས་བཀོད་པ་དང་ཐམ་ག་བརྒྱབ་ཟིན་པའི་ཡིག་ཚགས་ལ་དོ་དམ་དང་བདག་གཉེར་བཟང་བོ་བྱེད་དགོས། ཞིབ་བཤེར་གཞུང་སྒྲུབ་ཁང་གིས་ཡིག་ཚགས་དེ་དག་ལ་ལས་སྣོན་དང་དེའི་དྲང་བདེན་རང་བཞིན་འགན་ཁུར་དགོས།
ཁག་བཞི་བ། ཡིག་ཚགས་བདག་གཉེར་དང་སྤུས་ཚད་ཚོད་འཛིན།
          དུམ་ཚན་ཉེར་དྲུག་པ། ཞིང་ལས་ཡོངས་ཁྱབ་ཞིབ་བཤེར་གྱི་ཡིག་ཚགས་བདག་གཉེར་དང་ལག་བསྟར་བྱེད་ཐབས་དེའི་རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་མགོ་ཁྲིད་ཚན་ཆུང་གཞུང་སྒྲུབ་ཁང་གཏན་འབེབས་བྱ་དགོས།  ས་གནས་ཞིབ་བཤེར་གཞུང་སྒྲུབ་ཁང་གིས་རྒྱལ་སྲིད་སྤྱི་ཁྱབ་ཁང་ཞིབ་བཤེར་གཞུང་སྒྲུབ་ཁང་གི་འབྲེལ་ཡོད་བྱེད་ཐབས་ལྟར་ཡིག་ཚགས་དོ་དམ་དང་བདག་གཉེར་བྱེད་དགོས་པ་མ་ཟད་དུས་ལྟར་ཡིག་ཚགས་གོང་རིམ་སྤྲོད་དགོས།
          དུམ་ཚན་ཉེར་བདུན་པ། ཞིང་ལས་ཞིབ་བཤེར་གྱི་ཡིག་ཚགས་དོ་བདག་བྱེད་པ་དེའི་གྲོང་ཁྱེར་ཡན་གྱི་ཞིབ་བཤེར་གཞུང་སྒྲུབ་ཁང་གི་རྩ་འཛུགས་ལག་བསྟར་བྱེད་དགོས།
          དུམ་ཚན་ཉེར་བརྒྱད་པ། ཞིབ་བཤེར་གཞུང་སྒྲུབ་ཁང་གིས་ཡིག་ཚགས་བསྐྱར་དཔར་བྱེད་པ་དང་དོ་དམ་བྱེད་པའི་འགན་ཁུར་བའི་དུས་མཚུངས་སུ་དུས་རྒྱུན་གྱི་དོ་དམ་དང་སྲུང་སྐྱོབ་ལ་ཤུགས་སྣོན་བྱེད་དགོས།
          དུས་ཚན་ཉེར་དགུ་བ། རྒྱལ་ཁབ་ཀྱིས་ཞིང་ལས་ཡོངས་ཁྱབ་ཞིབ་བཤེར་གྱི་ཡིག་ཚགས་སྤུས་ཚད་ཚད་འཛིན་བྱེད་པའི་སྒྲིག་ཁྲིམས། ཞིབ་བཤེར་གཞུང་སྒྲུབ་ཁང་གིས་ཞིབ་བཤེར་དུས་རིམ་གྱི་བརྒྱུད་རིམ་སོ་སོའི་སྤུས་ཚད་དང་ཞིབ་བཤེར་བྱ་བར་འགན་ཁུར་དགོས།
          དུམ་ཚན་སུམ་ཅུ། ཞིབ་བཤེར་པའི་ཞིབ་བཤེར་སྤུས་ཚད་ཚོད་འཛིན་གྱི་འགན་འཁྲི། ཞིབ་བཤེར་པས་ཞིབ་བཤེར་བྱེད་ཐབས་ཀྱི་གཏན་འབེབས་ལྟར་ཞིབ་བཤེར་གྱི་ཡིག་ཚགས་ལ་ཞིབ་བཤེར་དང་བསྐྱར་ཞིབ་བྱེད་དགོས། 
          དུམ་ཚན་སོ་གཅིག རྒྱལ་སྲིད་སྤྱི་ཁྱབ་ཁང་ཞིང་ལས་ཡོངས་ཁྱབ་ཞིབ་བཤེར་མགོ་ཁྲིད་ཚན་ཆུང་གཞུང་སྒྲུབ་ཁང་གིས་གཅིག་གྱུར་སྒོས་ཞིང་ལས་ཡོངས་ཁྱབ་ཞིབ་བཤེར་གྱི་ཡིག་ཚགས་ལ་ཞིབ་བཤེར་བྱེད་དགོས་པ་དང་། ཞིབ་བཤེར་བྱས་པའི་མཇུག་འབྲས་དེའི་རྒྱལ་ཡོངས་དང་ཞིང་ཆེན་སོ་སོ། རང་སྐྱོང་ཁུལ་སོགས་ཀྱི་ཞིང་ལས་ཡོངས་ཁྱབ་ཞིབ་བཤེར་ཡིག་ཚགས་ཀྱི་རྩ་བའི་རྒྱུ་ཆ་ཡིན། 
          དུམ་ཚན་སོ་གཉིས། རྒྱལ་ཁབ་ཀྱིས་ཞིང་ལས་ཡོངས་ཁྱབ་ཞིབ་བཤེར་ཡིག་ཚགས་སྤྱི་བསྒྲགས་བྱེད་པའི་སྒྲིག་ཁྲིམས། ཞིང་ལས་ཡོངས་ཁྱབ་ཞིབ་བཤེར་གྱི་ཡིག་ཚགས་དག་ཁྲིམས་ལྟར་གསང་དགོས་པ་ལས་གཞན་དུས་ལྟར་སྤྱི་ཚོགས་སྟེང་སྤྱི་བསྒྲགས་བྱེད་དགོས། 
          རྒྱལ་ཡོངས་ཞིང་ལས་ཡོངས་ཁྱབ་ཞིབ་བཤེར་གྱི་ཡིག་ཚགས་དང་ཞིང་ཆེན་སོ་སོ། རང་སྐྱོང་ཁུལ་སོགས་ཀྱི་ཞིང་ལས་ཡོངས་ཁྱབ་ཞིབ་བཤེར་ཡིག་ཚགས་དེའི་རྒྱལ་སྲིད་སྤྱི་ཁྱབ་ཁང་ཞིང་ལས་ཞིང་ལས་ཡོངས་ཁྱབ་ཞིབ་བཤེར་མགོ་ཁྲིད་ཚན་ཆུང་གཞུང་སྒྲུབ་ཁང་གིས་ཞིབ་བཤེར་བྱས་རྗེས་རྒྱལ་སྲིད་སྤྱི་ཁྱབ་ཁང་གི་འབྲེལ་ཡོད་ལས་ཁུངས་དང་མཉམ་དུ་སྤྱི་བསྒྲགས་བྱ་དགོས། ས་གནས་ཞིབ་བཤེར་གཞུང་སྒྲུབ་ཁང་གིས་ཞིབ་བཤེར་སྤྱི་བསྒྲགས་བྱེད་དགོས་ཚེ་གོང་རིམ་འབྲེལ་ཡོད་ལས་ཁུངས་ལ་ཆོག་མཆན་བཀོད་དུ་འཇུག་དགོས།
          དུམ་ཚན་སོ་གསུམ། ཞིབ་བཤེར་གཞུང་སྒྲུབ་ཁང་དང་ཞིབ་བཤེར་མི་སྣས་ཞིང་ལས་ཡོངས་ཞིབ་བཤེར་མི་སྒེར་གྱི་རྒྱུ་ཆ་བསྡུ་ལེན་བྱེད་དུས་ཞིབ་བཤེར་བྱ་ཡུལ་གྱི་ཡིག་ཚགས་ལ་བདག་གཉེར་བཟང་བོ་བྱེད་དགོས།
          དུམ་ཚན་སོ་བཞི། ཞིབ་བཤེར་གཞུང་སྒྲུབ་ཁང་ཞིང་ལས་ཡོངས་ཁྱབ་ཞིབ་བཤེར་གྱི་ཡིག་ཚགས་དོ་དམ་བཟང་བོ་བྱས་ནས་སྤྱི་ཚོགས་ལ་ཞབས་ཞུ་བཟང་བོ་བྱེད་དགོས་པ་མ་ཟད་ཞིབ་བཤེར་ཡིག་ཚགས་གསར་སྤེལ་དང་བེད་སྤྱོད་གང་ལེགས་བྱེད་དགོས།
          དུམ་ཚན་སོ་ལྔ། རྫོང་རིམ་པ་ཡན་གྱི་རིམ་པ་སོ་སོའི་མི་དམངས་སྲིད་གཞུང་གི་བསྡོམས་རྩིས་ལས་ཁུངས་དང་འབྲེལ་ཡོད་ལས་ཁུངས་ཀྱིས་ཞིང་ལས་ཞིབ་བཤེར་གྱི་མཇུག་འབྲས་ལྟར་རྒྱུན་ལྡན་གྱི་བསྡོམས་རྩིས་ཡིག་ཚགས་ལ་བཟོ་བཅོས་བྱེད་དགོས། བྱེ་བྲག་གི་བྱེད་ཐབས་རྒྱལ་ཁབ་བསྡོམས་རྩིས་ཅུས་གཏན་འབེབས་བྱེད་དགོས།
ཁག་དྲུག་པ། བཟང་བསྟོད་དང་ཆད་གཅོད།
          དུམ་ཚན་སོ་དྲུག གཟབ་ནན་གྱིས་ཁྲིམས་སྲོལ་འདི་ཉིད་བརྩི་སྲུང་བྱེད་པ་དང་ལས་ལ་བརྩོན་པ། ཞིབ་བཤེར་བྱ་བའི་རྩ་དོན་རྒྱུན་འཁྱོངས་བྱས་ནས་གྲུབ་འབྲས་བཟང་བོ་བླངས་པའི་ལས་ཁུངས་སམ་མི་སྒེར་ལ་བཟང་བསྟོད་བྱ་དགའ་གནང་བ།
          དུམ་ཚན་སོ་བདུན། ས་གནས་དང་འབྲེལ་ཡོད་ལས་ཁུངས་ཀྱི་མགོ་ཁྲིད་ཀྱིས་གང་འདོད་དུ་ཞིང་ལས་ཡོངས་ཁྱབ་ཞིབ་བཤེར་གྱི་ཡིག་ཚགས་ལ་བཟོ་བཅོས་བྱེད་པ་དང་། ཞིབ་བཤེར་གཞུང་སྒྲུབ་ཁང་གི་ལས་བྱེད་མི་སྣ་ལ་འཇིགས་སྐུལ་བྱེད་པ་དང་། ཡིག་ཚགས་བརྫུན་མ་འདོན་སྤྲོད་བྱེད་མཁན་དག་ལ་སྲིད་འཛིན་ཆད་གཅོད་ཀྱི་ཚད་གཞི་ལྟར་ཆད་གཅོད་བྱེད་པ་མ་ཟད་རྫོང་རིམ་པ་ཡན་གྱི་མི་དམངས་སྲིད་གཞུང་བསྡོམས་རྩིས་ལས་ཁུངས་ཀྱིས་ཞིབ་བཤེར་པ་མངག་ནས་སྐྱོན་བརྗོད་བྱེད་པ་དང་། ཉེས་ཁྲིམས་གྲུབ་ཟིན་དག་ལ་ཁྲིམས་ལྟར་བརྩད་གཅོད་བྱེད་རྒྱུ།
          དུམ་ཚན་སོ་བརྒྱད་པ། ཞིབ་བཤེར་མི་སྣས་ཞིབ་བཤེར་བྱེད་ཐབས་ལག་བསྟར་མི་བྱེད་པ་དང་། དྲག་སྐུལ་གྱི་ཞིབ་བཤེར་བྱ་ཡུལ་ལ་ཡིག་ཚགས་བརྫུན་མ་འདོན་སྤྲོད་དང་བཟོ་བཅོས་བྱེདམཁན་དག་ལ། རྫོང་རིམ་པའི་མི་དམངས་སྲིད་གཞུང་བསྡོམས་རྩིས་ལས་ཁུངས་སམ་རྒྱལ་ཁབ་བསྡོམས་རྩིས་ཅུས་ལས་བསྒྲུབས་མི་སྣ་མངག་ནས་དུས་བཅད་དག་སྒྲིག་བྱེད་པ་མ་ཟད་སྲིད་འཛིན་ཆད་གཅོད་ཀྱི་ཚད་གཞི་ལྟར་ཆད་གཅོད་བྱེད་རྒྱུ།
          དུམ་ཚན་སོ་དགུ ཞིབ་ལས་ཡོངས་ཁྱབ་ཞིབ་བཤེར་བྱ་ཡུལ་ལ་གཤམ་གྱི་ཁྲིམས་འགལ་སྤྱོད་སྟངས་ཡོད་ཚེ་རྫོང་རིམ་པ་ཡན་གྱི་མི་དམངས་སྲིད་གཞུང་བསྡོམས་རྩིས་ལས་ཁུངས་དང་ཡང་ན་རྒྱལ་ཁབ་རིམ་པའི་བསྡོམས་རྩིས་ཅུས་ཞིབ་བཤེར་རུ་ཁག་མངག་ནས་དུས་བཅད་དག་སྒྲིག་བྱེད་པ་ལས་སྤྱི་བསྒྲགས་སྐྱོན་བརྗོད་བྱེད་པ་དང་། སྤྱོད་སྟངས་དེ་ལས་ཀྱང་ཚབས་ཆེ་ན་ཐད་ཀར་གཙོ་འཛིན་མི་སྣ་དང་ཡང་ན་གཞན་འགན་ཁུར་མི་སྣ་ལ་སྲིད་འཛིན་ཆད་གཅོད་ལྟར་ཆད་གཅོད་བྱེད་རྒྱུ།
          ༡ ཞིབ་བཤེར་གཞུང་སྒྲུབ་ཁང་དང་ཞིབ་བཤེར་པས་ཞིབ་བཤེར་བྱ་བར་གནོད་བསྐྱལ་བ།
          ༢ ཞིབ་བཤེར་པར་ཡིག་ཚགས་བརྫུན་མའམ་ཡང་ན་འཐུས་ཚང་མ་ཡིན་ཡིག་ཚགས་འདོན་སྤྲོད་བྱེད་པ།
          ༣ དུས་ལྟར་ཞིང་ལས་ཞིབ་བཤེར་གྱི་འབྲེལ་ཡོད་ཡིག་ཚགས་འདོན་སྤྲོད་མི་བྱེད་པའམ་མངག་བཅོལ་བཏང་རྗེས་ད་དུང་འདོན་སྤྲོད་མི་བྱེད་པ།
          ༤ ཞིང་ལས་ཡོངས་ཁྱབ་ཞིབ་བཤེར་གྱི་བྱ་བར་དགག་དང་བར་ཆད་བྱེད་པ།
          ༥ ཞིང་ལས་ཡོངས་ཁྱབ་ཞིབ་བཤེར་ཁྲིམས་འཛིན་ཚན་ཆུང་གི་ཞིབ་བཤེར་བྱེད་སྐབས་སུ་འདོད་མས་ཡིག་ཚགས་མེད་པར་གཏོང་བ་དང་སྦས་སྐོང་བྱེད་པ། ཡང་ན་བསམ་གཟས་ནས་བཟོ་བཅོས་བྱེད་པ།
          ཞིང་ལས་ཐོན་སྐྱེད་ཚོང་གཉེར་ལས་ཁུངས་ལ་གོང་གསལ་གྱི་ཁྲིམས་འགལ་སྤྱོད་སྟངས་ལྡན་ཚེ་རྫོང་རིམ་པའི་མི་དམངས་སྲིད་གཞུང་བསྡོམས་རྩིས་ལས་ཁུངས་སམ་རྒྱལ་ཁབ་བསྡོམས་རྩིས་ཅུས་ཁྲིམས་འཛིན་རུ་ཁག་མངག་ནས་ཉེན་བརྡ་རྒྱག་པ་མ་ཟད་སྒོར་ཁྲིལྔ་མན་གྱི་ཆད་པ་གཅོད་པ། ཞིང་ལས་ཐོན་སྐྱེད་ལས་གཉེར་ཁྱིམ་ཚང་གི་གོང་གསལ་གྱི་སྤྱོད་སྟངས་ལྡན་ཚེ། རྫོང་རིམ་པ་ཡན་གྱི་མི་དམངས་སྲིད་གཞུང་བསྡོམས་རྩིས་ལས་ཁུངས་དང་རྒྱལ་ཁབ་བསྡོམས་རྩིས་ཅུས་ཁྲིམས་འཛིན་རུ་ཁག་མངག་ནས་ཉེན་བརྡ་རྒྱག་པ་མ་ཟད་སྒོར་ཁྲི་གཅིག་མན་གྱི་ཁྲིམས་གཅོད་བྱེད་པ།
          ཞིང་ལས་ཡོངས་ཁྱབ་ཞིབ་བཤེར་བྱ་ཡུལ་ལ་གོང་གསལ་ཁྲིམས་སྲོལ་འདི་ཉིད༡དང་༤གསལ་བཤད་བྱས་པའི་སྤྱོད་སྟངས་ལྡན་ཚེ། སྤྱི་བདེ་ལས་ཁུངས་ཀྱིས་སྤྱི་བདེ་དོ་དམ་གྱི་བཅའ་ཁྲིམས་ལྟར་ཁྲིམས་གཅོད་བྱེད་རྒྱུ།
          དུམ་ཚན་བཞི་བཅུ། ཞིབ་བཤེར་མི་སྣ་རང་སྣང་གང་ཤར་གྱིས་ལས་བསྒྲུབས་བྱས་ནས་གཅོད་དོན་ཚབས་ཆེན་འདྲ་བྱུང་ཚེ་སྲིད་འཛིན་ཁྲིམས་གཅོད་ཀྱི་ཚད་གཞི་ལྟར་ཁྲིམས་གཅོད་བྱེད་པ་མ་ཟད་རྫོང་རིམ་པ་ཡན་གྱི་མི་དམངས་སྲིད་གཞུང་བསྡོམས་རྩིས་ལས་ཁུངས་དང་རྒྱལ་ཁབ་བསྡོམས་རྩིས་ཅུས་ཁྲིམས་འཛིན་རུ་ཁག་མངག་ནས་སྐྱོན་བརྗོད་བྱེད་རྒྱུ།
          དུམ་ཚན་བཞི་བཅུ་ཞེ་གཅིག ཞིབ་བཤེར་གཞུང་སྒྲུབ་ཁང་གིས་ཐེར་འདོན་ཁ་པར་དང་ཡིག་སྒམ་འཛུགས་ནས་སྤྱི་ཚོགས་ཡོངས་ཀྱིས་ཞིང་ལས་ཡོངས་ཁྱབ་ཞིབ་བཤེར་བྱ་བར་ལྟ་སྐུལ་བྱེད་པ་དང་། བྱ་བ་ལས་བསྒྲུབས་བྱེད་པའི་ཁྲོད་ཀྱི་སྤྱོད་ངན་ཐེར་འདོན་བྱེད་མཁན་ལ་བྱ་དགའ་གནང་བ།དུམ་ཚན་ཞེ་ཉིས། ཁྲིམས་སྲོལ་འདི་ཉིད་སྤྱི་བསྒྲགས་བྱས་པ་ནས་བཟུང་ལག་བསྟར་བྱེད་དགོས།