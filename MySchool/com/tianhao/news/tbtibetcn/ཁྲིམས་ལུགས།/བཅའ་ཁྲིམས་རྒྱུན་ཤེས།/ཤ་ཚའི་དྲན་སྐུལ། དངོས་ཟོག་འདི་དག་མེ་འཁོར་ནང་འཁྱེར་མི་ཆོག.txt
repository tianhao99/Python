ཤ་ཚའི་དྲན་སྐུལ། དངོས་ཟོག་འདི་དག་མེ་འཁོར་ནང་འཁྱེར་མི་ཆོག
དཔྱིད་གསར་དུས་ཆེན་སླེབས་ལ་ཉེ་བས་མེ་འཁོར་འབབ་ཚུགས་སུ་འགྲུལ་ཞུད་བྱེད་ཚད་ཇེ་མང་དུ་འགྲོ་བཞིན་ཡོད། སྤྱི་ཟླ་དང་པོ་ཤར་ཚུན། ཁྲང་ཀྲོའུ་ལྕགས་ལམ་ཉེན་རྟོག་ཕྱོགས་ཀྱིས་ཉེན་ཆེའི་དངོས་རྫས་རིགས་2000ལྷག་རྩད་ཆོད་ཡོད། ལྕགས་ལམ་ཉེན་རྟོག་པས། མེ་འཁོར་ནང་མ་འཛུལ་གོང་12306དྲ་ཚིགས་བརྒྱུད་དངོས་རྫས་གང་དག་བཀག་སྡོམ་གྱི་ཁྱབ་ཁོངས་སུ་གཏོགས་པ་དང་། གང་དག་ཉེན་ཆེའི་དངོས་རྫས་དང་འཁྱེར་མི་ཆོག་པའི་དངོས་རྫས་ཡིན་པ་བཅས་ཀྱི་འབྲེལ་ཡོད་གཏན་འབེབས་འཚོལ་བཤེར་བྱས་ནས། འགྲོ་སྐྱོད་འཆར་གཞིར་ཤུགས་རྐྱེན་མི་ཐེབས་པ་དང་དགོས་མེད་ཀྱི་གྱོང་གུན་མི་ཕོག་པ་བྱེད་དགོས་པའི་དྲན་སྐུལ་བྱས་འདུག
          མེ་འཁོར་ནང་འཁྱེར་མི་ཆོག་པའི་དངོས་རྫས་གང་དག་ཡོད་དམ་ཞེ་ན། ངོ་སྤྲོད་བྱས་པ་ལྟར་ན། མེ་འཁོར་ནང་འཁྱེར་མི་ཆོག་པའི་དངོས་རྫས་གྲས་སུ་གྲི་དང་བྱ་རིགས། གཅེས་ཉར་སྲོག་ཆགས། སིལ་འཚོང་ཨ་རག ཤོག་སྦག་ཚོན་ཁྲ་ཅན་སོགས་ཚུད་ཡོད།《ལྕགས་ལམ་བདེ་འཇགས་དོ་དམ་སྲོལ་ཡིག་》གི་དོན་ཚན་རེ་དྲུག་གི་གཏན་འབེབས་གཞིར་བཟུང་། འགྲུལ་པས་མེ་འཁོར་འབབ་ཚུགས་དང་མེ་འཁོར་ནང་གི་བདེ་འཇགས་ཞིབ་བཤེར་དང་ལེན་བྱེད་དགོས་པ་མ་ཟད་དེར་གཞོགས་འདེགས་ཀྱང་བྱེད་དགོས་པ་དང་། ཁྲིམས་འགལ་ངང་མེ་མདའ་དང་རྫས་མདེལ། ཤོག་སྦག་ཚོན་ཁྲ་ཅན་སོགས་ཉེན་ཁ་ཅན་ནམ་བཀག་སྡོམ་བྱས་པའི་དངོས་རྫས་གཞན་དག་འཁྱེར་ཆོག་གི་མེད།
          གལ་ཏེ་གཟབ་གཟབ་མ་བྱས་པར་བཀག་རྒྱའི་དངོས་རྫས་ཁྱེར་ན་ཅི་བྱེད་དགོས་སམ་ཞེ་ན། དང་ཐོག་འགྲུལ་པས་དངོས་རྫས་དེ་དག་སྐུར་ཆོག་གི་ཡོད། དཔེར་ན་མེ་འཁོར་འབབ་ཚུགས་མང་པོ་ཞིག་ལ་སྦྲག་སྐྱེལ་ལས་སྒོའི་ཞབས་ཞུ་མཁོ་འདོན་བྱས་ཡོད། གལ་ཏེ་འགྲུལ་པས་དངོས་རྫས་དེ་དག་སྐུར་འདོད་མེད་ན་དངོས་རྫས་དེ་དག་གནས་སྐབས་འབབ་ཚུགས་སུ་ཉར་འཇོག་བྱས་ཏེ། ཁོམ་པ་ཡོད་དུས་ཕྱིར་བླངས་ཆོག མེ་འཁོར་འབབ་ཚུགས་ཁག་གཅིག་གིས་འགྲུལ་པས་འཁྱེར་བའི་བཀག་སྡོམ་དངོས་རྫས་ལ་རིན་པ་སྤྲོད་མི་དགོས་པར་ཉར་ཚགས་དོ་དམ་གྱི་ཞབས་ཞུ་མཁོ་འདོན་བྱེད་ཀྱི་ཡོད་པས། འགྲུལ་པས་《བཀག་སྡོམ་དངོས་རྫས་གནས་སྐབས་ཉར་ཚགས་བྱེད་པའི་བརྡ་ཐོ་》ཁྱེར་ནས་བདེ་འཇགས་ཞིབ་བཤེར་ཁྲུའུ་ནས་བཅོལ་དངོས་ལེན་ཆོག་གི་ཡོད། གལ་ཏེ་སྐུར་མི་འདོད་ལ་ཕྱིར་ལེན་དུ་ཡོང་བའི་དུས་ཚོད་མེད་ཚེ་དངོས་རྫས་དེ་དག་མི་གཡུག་ཐབས་མེད་ཡིན།