བོད་ལྗོངས་སུ་དྲ་ཐོག“ཁྲིམས་སྦྱོང་སྐར་གསབ”ཀྱི་སློབ་སྦྱོང་ནང་ཞུགས་མཁན་མི་ཐེངས་5000ལྷག་ཙམ་ཟིན་པ།
ཟླ་6ཚེས་1ཉིན་ནས་བཟུང་། བོད་རང་སྐྱོང་ལྗོངས་སྤྱི་བདེ་ཐིང་འགྲིམ་འགྲུལ་དོ་དམ་ཅུས་ཀྱིས་ལྗོངས་ཡོངས་ཀྱི་ས་གནས་དང་གྲོང་ཁྱེར་ཁག་གི་དྲ་སྦྲེལ་ནས“ཁྲིམས་སྦྱོང་སྐར་གསབ”ཅེས་པའི་མ་ལག་ཅིག་སྟོན་པ་དང་། ཁ་ལོ་བས་ལག་ཐོགས་ཁ་པར་གྱི“འགྲིམ་འགྲུལ་དོ་དམ་12123”ཞེས་པའི་APPམཉེན་ཆས་བརྒྱུད། འགྲིམ་འགྲུལ་བདེ་འཇགས་ཤེས་བྱ་སློབ་སྦྱོང་བྱས་ན། ཁ་ལོ་བའི་ལག་ཁྱེར་གྱི་སྐར་མ་གསབ་ཐུབ་པ་དང་ལོ་གཅིག་ནང་མཐོ་ཤོས་ལ་སྐར་མ་6གསབ་ཐུབ་ཀྱི་འདུག བསྡོམས་རྩིས་གྲངས་གཞི་ལས་མངོན་པར། ཟླ་6པའི་ཟླ་མཇུག་བར། བོད་ལྗོངས་སུ་ཁྱོན་མི་ཐེངས་5648ཀྱིས་དྲ་ཐོག“ཁྲིམས་སྦྱོང་སྐར་གསབ”རེ་ཞུ་བྱས་པར་མི་ཐེངས་5068ཀྱིས་རེ་ཞུ་ཐུབ་ཡོད།
          དྲ་ཐོག་ཏུ་རེ་ཞུ་བྱེད་མཁན་མི་ཐེངས་5648ཟིན་པ།
          སྤྱི་བདེ་འགྲིམ་འགྲུལ་དོ་དམ་སྒྱུར་བཅོས་བྱས་ཏེ་དམངས་ལ་ཕན་བདེ་སྐྲུན་པའི་བྱ་ཐབས་ལ་སྐུལ་འདེད་ཏན་ཏིག་གཏོང་བ་དང་། ངས་མང་ཚོགས་ལ་བྱ་བ་དངོས་སྒྲུབ་པའི་ལག་ལེན་བྱེད་སྒོ་སྔར་བས་གཏིང་ཟབ་ཏུ་གཏོང་བ། ལས་གནས་སུ་གཞི་ཚུགས་ནས་མང་ཚོགས་ལ་དོན་དངོས་སྒྲུབ་པ་དང་དཀའ་གནད་སེལ་བ་བཅས་ཀྱི་ཆེད་དུ། ཟླ་6ཚེས་1ཉིན་ནས་བཟུང་། བོད་རང་སྐྱོང་ལྗོངས་སྤྱི་བདེ་ཐིང་འགྲིམ་འགྲུལ་དོ་དམ་ཅུས་ཀྱིས་བོད་ལྗོངས་ཀྱི་ས་གནས་དང་གྲོང་ཁྱེར་ཁག་གི་དྲ་སྦྲེལ་ནས“ཁྲིམས་སྦྱོང་སྐར་གསབ”ཞེས་པའི་མ་ལག་ཅིག་སྟོན་པ་དང་། ཁ་ལོ་བས་ལག་ཐོགས་ཁ་པར་གྱི“འགྲིམ་འགྲུལ་དོ་དམ་12123”ཞེས་པའི་APPམཉེན་ཆས་བརྒྱུད། འགྲིམ་འགྲུལ་བདེ་འཇགས་ཤེས་བྱ་སློབ་སྦྱོང་བྱས་ན། ཁ་ལོ་བའི་ལག་ཁྱེར་གྱི་སྐར་མ་གསབ་ཐུབ་པ་དང་ལོ་གཅིག་ནང་མཐོ་ཤོས་ལ་སྐར་མ་6གསབ་ཐུབ་ཀྱི་འདུག བསྡོམས་རྩིས་གྲངས་གཞི་ལས་མངོན་པར། ཟླ་6པའི་ཟླ་མཇུག་བར། བོད་ལྗོངས་སུ་ཁྱོན་མི་ཐེངས་5648ཀྱིས་དྲ་ཐོག་ནས“ཁྲིམས་སྦྱོང་སྐར་གསབ”རེ་ཞུ་བྱས་པར་མི་ཐེངས་5068ཀྱིས་རེ་ཞུ་ཐུབ་ཡོད།
          བོད་རང་སྐྱོང་ལྗོངས་སྤྱི་བདེ་ཐིང་འགྲིམ་འགྲུལ་དོ་དམ་ཅུས་ཀྱི་མི་དམངས་ཉེན་རྟོག་པ་ལི་ལིང་ཀྲི་ཡིས་ངོ་སྤྲོད་བྱས་དོན། “ཁྲིམས་སྦྱོང་སྐར་གསབ”ཞེས་པ་ནི་ཁ་ལོ་བས་སྤྱི་བདེ་ལས་ཁུངས་འགྲིམ་འགྲུལ་དོ་དམ་སྡེ་ཚན་གྱིས་སྒྲིག་འཛུགས་བྱས་པའི་འགྲོ་ལམ་འགྲིམ་འགྲུལ་བདེ་འཇགས་བཅའ་ཁྲིམས་དང་། ཁྲིམས་སྲོལ། འབྲེལ་ཡོད་ཤེས་བྱ་བཅས་སློབ་སྦྱོང་བྱས་པ་མ་ཟད། ཡིག་རྒྱུགས་ལོན་པ་ཚོས་ཁ་ལོ་བའི་ལག་ཁྱེར་གྱི་སྐར་མ་གསབ་པའི་གཟིགས་སྐྱོང་སྲིད་ཇུས་ལོངས་སུ་སྤྱོད་ཐུབ་པ་ཞིག་རེད། དེའང་ཁ་ལོ་བས་སྐར་མ་འཐེན་པའི་འཕྲིན་ཐུང་འབྱོར་རྗེས་སྔོན་ལ་ཆད་གཅོད་དང་ལེན་དང་དངུལ་ཆད་འཇལ་ཚེ། གཞི་ནས“ཁྲིམས་སྦྱོང་སྐར་གསབ”རེ་ཞུ་བྱེད་ཐུབ་ཀྱི་ཡོད། ཡིན་ནའང་རེ་ཞུ་བྱེད་ཐུབ་པ་ཚང་མར་སྐར་མ་གསབ་ཐུབ་པའི་ངེས་པ་མེད། སྐར་མ་གསབ་པའི་ཆ་རྐྱེན་ལྡན་རིགས་ལ། ཁ་ལོ་བའི་ལག་ཁྱེར་གྱི་བཅག་ཟིན་པའི་སྐར་མ་རྣམས་གསབ་ཐུབ་ཀྱི་ཡོད། འོན་ཀྱང་སྐར་མ་གསོག་ཆོག་གི་མེད།
          དྲི་གཞི་18ཡན་ལ་ལན་འདེབས་ཐུབ་ན་ཡིག་ཚད་ལོན་པ།
          གསར་འགོད་པར་ཤེས་རྟོགས་བྱུང་བར། སྐར་མ་གསབ་དགོས་ན། བོད་ཀྱི་རིམ་ཁག་འགྲིམ་འགྲུལ་དོ་དམ་སྡེ་ཚན་གྱིས་སྤྲད་པའི་ཁ་ལོ་བའི་ལག་ཁྱེར་ཡིན་དགོས་པ་མ་ཟད། ཐོ་འགོད་བྱ་ཡུལ་བོད་ནས་ཡིན་པའི་ཁ་ལོ་བ་ཡིན་ཚེ། ཁ་ལོ་བའི་ལག་ཁྱེར་དང་རླངས་འཁོར་གྱི་རིགས་དབྱེ་གི་མེད་ལ་སྐྱེལ་འདྲེན་རླངས་འཁོར་ཡིན་མིན་ལ་མ་བལྟོས་པར་ལག་ཐོགས་ཁ་པར་གྱི“འགྲིམ་འགྲུལ་དོ་དམ་12123”APPམཉེན་ཆས་ནས“ལས་སྒོ་ལྟེ་གནས”ཀྱི“ཁྲིམས་སྦྱོང་སྐར་གསབ”བརྒྱུད་སློབ་སྦྱོང་བྱེད་ཆོག་པ་མ་ཟད། ཡིག་རྒྱུགས་ཐེངས་གཅིག་ལོན་ན་སྐར་མ་1གསབ་པ་དང་ལོ་གཅིག་ནང་རིམ་རྩིས་བྱས་ན་མཐོ་ཤོས་ལ་སྐར་མ་6གསབ་ཀྱི་ཡོད།
          དོ་སྣང་བྱེད་དགོས་པ་ཞིག་ལ་གཤམ་གསལ་གྱི་གནས་ཚུལ་བདུན་པོ་ལྡན་རིགས་ཀྱི་ཁ་ལོ་བའི་རེ་ཞུ་བདག་སྤྲོད་བྱེད་ཀྱི་མེད།
          ཁ་ལོ་བས“ཁྲིམས་སྦྱོང་སྐར་གསབ”རེ་ཞུ་བྱེད་སྐབས་ངེས་པར་དུ་དྲ་ཐོག་ནས་སློབ་སྦྱོང་བྱེད་དགོས་ཤིང་། བརྙན་ལམ་དང་ཡིག་ཐོག་སོགས་གང་རུང་ནས་སློབ་སྦྱོང་བྱེད་ཆོག་གི་ཡོད། བསྟུད་མར་ཆུ་ཚོད་སྐར་མ་5སློབ་སྦྱོང་བྱས་ན་མ་གཏོགས་སློབ་སྦྱོང་བྱས་པར་བརྩི་གི་མེད། ཉིན་གསུམ་ནང་སློབ་སྦྱོང་བྱས་པའི་དུས་ཚོད་སྐར་མ་30ལོན་ན། སློབ་སྦྱོང་ཐེངས་གཅིག་བྱས་པར་བརྩི་གི་ཡོད། གཏན་འབེབས་ཀྱི་སློབ་སྦྱོང་དུས་ཚད་ལོན་རྗེས། ཉིན་7ནང་ཡིག་རྒྱུགས་གཏོང་ཆོག་གི་ཡོད།
          དུས་ངེས་མེད་དུ་ངོ་གདོང་བཤེར་ནས་རྒྱུགས་ལེན་ལ་གཡོ་སྤྱོད་སྤེལ་མི་ཐུབ་པ་བྱས་པ།
          ཁ་ལོ་བས་ལག་ཐོགས་ཁ་པར་གྱི“འགྲིམ་འགྲུལ་དོ་དམ་12123”APPམཉེན་ཆས་ཀྱི“ཁྲིམས་སྦྱོང་སྐར་གསབ”ཁ་འབྱེད་སྐབས། མིང་ངོ་མ་འགོད་པ་དང་ངོ་བཤེར་བྱེད་དགོས། གལ་ཏེ་མིང་རྫུན་མ་དང་མི་གཞན་ལ་བརྫུས་པ་སོགས་ཀྱི་གནས་ཚུལ་ཤེས་ཚེ། “ཁྲིམས་སྦྱོང་སྐར་གསབ”ཀྱི་ཟིན་ཐོ་རྩིས་མེད་དུ་གཏོང་བ་དང་གསབ་པའི་སྐར་མ་ཡང་རྩིས་མེད་དུ་གཏོང་རྒྱུ་མ་ཟད། ཐོ་གཞུང་ནག་པོའི་ནང་བཅུག་སྟེ། ལོ་2ནང“ཁྲིམས་སྦྱོང་སྐར་གསབ”རེ་ཞུ་བྱེད་ཆོག་གི་མེད་ལ། ལོ་3ནང་འགྲིམ་འགྲུལ་དོ་དམ་གྱི་12123གྱི་མཉེན་ཆས་ནས་ལས་སྒོ་གཉེར་ཆོག་གི་མེད། ད་དུང་སྤྱི་བདེ་ལས་ཁུངས་ཀྱིས་འབྲེལ་ཡོད་མི་སྣའི་བཅའ་ཁྲིམས་ཀྱི་འགན་འཁྲི་ཁྲིམས་བཞིན་བདའ་འདེད་གཏོང་རྒྱུ་རེད།
རྩོམ་སྒྲིག་པ། བདེ་སྒྲོལ།