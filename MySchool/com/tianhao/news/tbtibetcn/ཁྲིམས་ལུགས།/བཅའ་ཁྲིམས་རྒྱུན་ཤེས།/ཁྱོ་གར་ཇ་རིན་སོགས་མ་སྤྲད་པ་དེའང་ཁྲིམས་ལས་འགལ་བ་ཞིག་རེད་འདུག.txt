ཁྱོ་གར་ཇ་རིན་སོགས་མ་སྤྲད་པ་དེའང་ཁྲིམས་ལས་འགལ་བ་ཞིག་རེད་འདུག
ཆུང་མས་ཁྱོ་གར་ཇ་རིན་སོགས་ལག་དངུལ་མ་སྤྲད་པའི་བྱ་སྤྱོད་འདི་རིགས་ནི་ཁྲིམས་ལས་འགལ་བ་ཞིག་ཡིན་ཞིང་། དེ་ཡང《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་དམངས་དོན་ཁྲིམས་གཞུང》གི་དོན་ཚན་1062ཀྱི་གཏན་འབེབས་ལ་གཞིགས་ན། ཁྱོ་ཤུག་གི་འབྲེལ་བའི་རྒྱུན་སྐྱོང་བཞིན་ཡོད་པའི་དུས་སུ་བྱུང་བའི་གླ་ཆ་དང་བྱ་དགའི་དངུལ། དེ་མིན་གྱི་ཐོན་སྐྱེད་དང་ཚོང་གཉེར་གྱི་ཡོང་འབབ་རྣམས་བཟའ་ཚང་གཉིས་ཀར་དབང་བས། ཕྱོགས་གཉིས་ཀར་རྒྱུ་ནོར་འདི་དག་འདྲ་མཉམ་ཐོག་ཐག་གཅོད་བྱེད་པའི་དབང་ཆ་ཡོད། དེར་བརྟེན་ཆང་ས་བརྒྱབ་རྗེས་ཕྱོགས་གཅིག་གིས་ཕྱོགས་གཞན་དེར་ལག་དངུལ་མ་སྤྲད་ཚེ། ཉེས་པ་གསོག་པར་མི་བརྩི་རུང་། ཁྲིམས་འགལ་གྱི་བྱེད་སྤྱོད་ཁོངས་སུ་གཏོགས་ཀྱི་ཡོད།
རྩོམ་སྒྲིག་པ། བདེ་སྒྲོལ།