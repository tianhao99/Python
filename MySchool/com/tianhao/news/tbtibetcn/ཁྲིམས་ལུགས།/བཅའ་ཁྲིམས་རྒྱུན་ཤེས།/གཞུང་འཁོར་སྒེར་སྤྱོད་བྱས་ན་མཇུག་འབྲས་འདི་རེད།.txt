གཞུང་འཁོར་སྒེར་སྤྱོད་བྱས་ན་མཇུག་འབྲས་འདི་རེད།
ཀྲུང་དབྱང་གི་གཏན་འབེབས་དོན་ཚན་བརྒྱད་དང་དེའི་ལག་བསྟར་ཞིབ་སྲོལ་གྱི་དགོངས་དོན་ལག་བསྟར་གཏིང་ཟབ་དང་།    བོད་རང་སྐྱོང་ལྗོངས་ཏང་ཨུད་ཀྱིས་སྤྱོད་ཚུལ་བཞི་ཡོ་བསྲང་གཏིང་ཟབ་བྱ་རྒྱུའི་བཀོད་སྒྲིག་ཁྱོན་ཡོངས་ནས་དོན་འཁྱོལ་དང་།    གལ་ཆེའི་ལྷུ་ཚིགས་ལ་དམ་འཛིན་ལྷོད་མེད་བཅས་བྱ་ཆེད།    བོད་རང་སྐྱོང་ལྗོངས་སྒྲིག་ཨུད་དང་ལྟ་ཞིབ་ཨུ་ལྷན་གྱིས་ལྔ་གཅིག་ངལ་གསོའི་རིང་ལྟ་སྐུལ་ཞིབ་བཤེར་སྒྲིག་འཛུགས་བྱས་ནས་藏A87573དང་།    藏A88151 藏EA0001藏AF9936བཅས་གཞུང་སྤྱོད་རླངས་འཁོར་སྒྲིག་འགལ་ངང་བེད་སྤྱོད་བཏང་བའི་དོགས་གཞི་ཡོད་པ་ཤེས་རྟོགས་བྱུང་བ་རེད།     
          གོམ་སྟབས་རྗེས་མར་བོད་རང་སྐྱོང་ལྗོངས་སྒྲིག་ཨུད་ལྟ་ཞིབ་ཨུ་ལྷན་གྱིས་ཞིབ་བཤེར་བྱས་ནས་ཤེས་རྟོགས་བྱུང་བའི་གནད་དོན་གྱི་ཁུངས་སྣེ་དེ་ལས་བྱེད་པར་དོ་དམ་བྱེད་པའི་དབང་ཚད་ལྟར་འབྲེལ་ཡོད་སྒྲིག་བཤེར་ལྟ་ཞིབ་ལས་ཁུངས་ལ་བརྟག་དཔྱད་ཐག་གཅོད་བྱེད་པར་བསྒྱུར་ནས་ཀྲུང་དབྱང་གི་གཏན་འབེབས་དོན་ཚན་བརྒྱད་ཀྱི་དགོངས་དོན་སྣང་མེད་དུ་འཇོག་པ་དང་།    རང་སྣང་གང་ཤར་བྱེད་པ།  ཡ་མེད་སྒྲིག་འགལ་བྱེད་པ་བཅས་ཀྱི་གནད་དོན་ལ་མྱུར་བཤེར་ནན་པོས་ཐག་གཅོད་བྱ་རྒྱུ་མཐའ་འཁྱོངས་བྱས་ཏེ་མིང་བཏོན་ནས་བརྡ་ཁྱབ་གཏོང་རྒྱུ་ཡིན་པ་རེད།