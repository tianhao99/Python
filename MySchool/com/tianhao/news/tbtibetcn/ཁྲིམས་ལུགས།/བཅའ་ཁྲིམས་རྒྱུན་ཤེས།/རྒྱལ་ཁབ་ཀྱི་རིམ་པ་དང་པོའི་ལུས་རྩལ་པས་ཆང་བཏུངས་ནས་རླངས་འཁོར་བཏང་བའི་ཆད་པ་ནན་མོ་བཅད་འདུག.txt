རྒྱལ་ཁབ་ཀྱི་རིམ་པ་དང་པོའི་ལུས་རྩལ་པས་ཆང་བཏུངས་ནས་རླངས་འཁོར་བཏང་བའི་ཆད་པ་ནན་མོ་བཅད་འདུག
ཉེ་ཆར་ཧྲའན་ཞི་ཞི་ཨན་གྱི་འགྲིམ་འགྲུལ་ཉེན་རྟོག་པས་དྲ་ལམ་དུ་བརྙན་ཐུང་ཞིག་ཁྱབ་བསྒྲགས་བྱས། བརྙན་ཐུང་ནང་དུ་སྐྱེས་པ་ཞིག་གིས་ཆང་རག་བཏུངས་ཏེ་རླངས་འཁོར་བཏང་ནས་འབྲོ་སྐབས་ཤིང་སྡོང་ཞིག་ལ་ཐུག་བརྒྱབ་པ་དང་། དེ་ནས་ཁོས་རླངས་འཁོར་བསྐྱུར་ཏེ་སྨི2000ལྷག་ལ་བྲོས་མོད། མི་དམངས་ཉེན་རྟོག་པས་ནུས་ཤུགས་ཡོད་རྒུས་རྗེས་སྙེག་ནས་ཆང་རག་བཏུངས་བའི་སྐྱེས་པ་དེ་འཛིན་བཟུང་བྱས། རྒྱུས་ལོན་བྱུང་བ་ལྟར་ན། སྐྱེས་པ་དེ་ནི་རྒྱལ་ཁབ་ཀྱི་རིམ་པ་དང་པོའི་ལག་རྩེད་སྤོ་ལོའི་ལུས་རྩལ་པ་ཞིག་ཡིན་འདུག་ལ། རྗེས་སུ་ཁོས་རང་གིས་ཆང་རག་བཏུངས་ནས་རླངས་འཁོར་བཏང་བའི་དོན་དངོས་ཁས་བླངས། མཐར་སྐྱེས་པ་དེའི་ཁ་ལོ་བའི་ལག་ཁྱེར་ཟླ་བ་དྲུག་ལ་བཀག་ཅིང་སྐར་མ12ཡོངས་སུ་འཐེན་པ་དང་། སྒོར་སྟོང་གཅིག་གི་ཆད་པ་བཅད་པར་མ་ཟད་ཁོའི་དངོས་སྦྱོང་གི་སྐབས་སུ་རླངས་འཁོར་གཏོང་བའི་ཐོབ་ཐང་ཡང་མེད་པར་བཟོས་པ་རེད།