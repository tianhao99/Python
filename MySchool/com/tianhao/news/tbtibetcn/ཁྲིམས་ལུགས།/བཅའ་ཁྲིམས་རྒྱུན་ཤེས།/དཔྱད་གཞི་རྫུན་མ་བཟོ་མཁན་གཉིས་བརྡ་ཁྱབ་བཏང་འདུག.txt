དཔྱད་གཞི་རྫུན་མ་བཟོ་མཁན་གཉིས་བརྡ་ཁྱབ་བཏང་འདུག
ལྗོངས་སྡོད་ཁང་དང་གྲོང་ཁྱེར་གྲོང་གསེབ་འཛུགས་སྐྲུན་ལས་གཉེར་ཐོབ་ཐང་ཐོ་འགོད་ལྟེ་གནས་ཀྱིས། རིམ་པ་གཉིས་པའི་འཛུགས་སྐྲུན་པའི་ཐོ་འགོད་ལས་དོན་ལ་ཞིབ་བཤེར་བྱེད་སྐབས། བོད་ལྗོངས་ཆི་མོང་འཛུགས་སྐྲུན་ལས་གྲྭ་ཚད་ཡོད་འགན་འཁྲི་ཀུང་སིའི་ཝང་སི་ཧྲིས་ཡང་བསྐྱར་ཐོ་འགོད་བྱེད་སྐབས་ཐོ་འགོད་བྱས་པའི་གློག་ཤུགས་བཟོ་བཀོད་པ（གློག་མཁོ་སྤྲོད）དེ་2020ལོའི་ཟླ་7ཚེས་1ཉིན་ཧྲེན་ཀྲེན་ཧུང་དབྱི་འཛུགས་སྐྲུན་ཚོགས་པ་ཚད་ཡོད་ཀུང་སིར་ཐོ་འགོད་བྱས་པའི་དོན་དངོས་སྦ་གསང་བྱས་ནས། དཔྱད་གཞི་རྫུན་མ་མཁོ་འདོན་གྱིས་ཐོ་འགོད་རེ་ཞུ་བྱས་པའི་སྒྲིག་འགལ་བྱེད་སྤྱོད་ཡོད་པ་དང་། བོད་ལྗོངས་རུང་རུའེ་ཨར་ལས་བཟོ་སྐྲུན་ཚད་ཡོད་ཀུང་སིའི་ཝུའུ་ལེའི་ཡིས་ཐོག་མའི་ཐོ་འགོད་བྱེད་སྐབས། ཁོ་པས་2019ལོའི་ཟླ་4ཚེས་4ཉིན་སི་ཁྲོན་ལན་སུའོ་འཛུགས་སྐྲུན་ལས་གྲྭ་ཚད་ཡོད་ཀུང་སིར་རིམ་པ་གཉིས་པའི་བཟོ་སྐྲུན་པ་ཐོ་འགོད་བྱས་པའི་དོན་དངོས་སྦ་གསང་བྱས་པ་དང་། དཔྱད་གཞི་རྫུན་མ་མཁོ་འདོན་གྱིས་ཐོ་འགོད་རེ་ཞུ་བྱེད་པའི་སྒྲིག་འགལ་གྱི་བྱེད་སྤྱོད་ཡོད་པས། ཐོ་འགོད་ལས་གཉེར་དོ་དམ་ལ་ཤུགས་སྣོན་རྒྱག་ཆེད།《 ཐོ་འགོད་བཟོ་སྐྲུན་མཁན་གྱི་དོ་དམ་གཏན་འབེབས》（འཛུགས་སྐྲུན་པུའི་བཀའ་རྒྱ་ཨང་153པ）ཀྱི་དོན་ཚན་སུམ་ཅུ་སོ་གསུམ་པའི་གཏན་འབེབས་ལྟར། ཝང་སི་ཧྲི་དང་ཝུའུ་ལེའི་ལ་རིམ་པ་གཉིས་པའི་བཟོ་བཀོད་པར་ཐོ་འགོད་བྱེད་མི་ཆོག་པ་དང་། ཁོ་གཉིས་ཀྱིས་མི་བདེན་རྫུན་སྒྲིག་བྱས་པའི་བྱེད་སྤྱོད་ལ་བརྡ་ཁྱབ་གཏོང་རྒྱུ་དང་ཆབས་ཅིག རིམ་པ་གཉིས་པའི་བཟོ་སྐྲུན་པའི་དོ་དམ་ཁོངས་གཏོགས་ཀྱིས《རིམ་པ་གཉིས་པའི་བཟོ་སྐྲུན་པ་ཐོ་འགོད་བྱེད་མི་ཆོག་པའི་གསལ་བཤད་ཡི་གེ》གཤམ་སྤྲོད་བྱས་པ་ནས་བཟུང་། ལོ་གཅིག་ནང་གོང་གསལ་གྱི་མི་སྣའི་ཐོ་འགོད་རེ་ཞུ་བདག་སྤྲོད་བྱ་རྒྱུ་མིན་ལ། ཝང་སི་ཧྲི་དང་ཝུའུ་ལེའི་གཉིས་ཀྱི་བྱེད་སྤྱོད་ངན་པ་འདི་རྒྱལ་ཡོངས་ཀྱི་ཨར་སྐྲུན་ཁྲོམ་རའི་ལྟ་འདོམས་སྤྱི་པའི་ཞབས་ཞུའི་ལས་སྟེགས་སུ་ཡོངས་བསྒྲགས་བྱས་པ་རེད།