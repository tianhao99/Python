མི་རིགས་ས་ཁོངས་རང་སྐྱོང་ལམ་ལུགས་སྐོར་གླེང་བ།༼༦༽
མི་རིགས་མཐུན་སྒྲིལ་སྲ་བརྟན་དུ་བཏང་ནས།    མེས་རྒྱལ་གཅིག་གྱུར་ལ་སྲུང་སྐྱོབ་བྱེད་དགོས། «མི་དམངས་ཉིན་རེའི་ཚགས་པར»གྱི་དཔྱད་གཏམ་པའི་རྩོམ་ཡིག“མི་རིགས་ས་ཁོངས་རང་སྐྱོང་ལམ་ལུགས་རྒྱུན་འཁྱོངས་དང་འཐུས་ཚང་དུ་གཏོང་བ།”ཞེས་པའི་ཁག་དྲུག་པ།     མི་རིགས་འབྲེལ་བ་ནི་ང་ཚོ་མི་རིགས་མང་པོའི་རྒྱལ་ཁབ་འདིར་མཚོན་ནས་བཤད་ན་ཆབ་སྲིད་དང་སྤྱི་ཚོགས་འབྲེལ་བ་འགངས་ཆེན་ཞིག་ཡིན། མི་རིགས་མཐུན་སྒྲིལ་ཡར་ཐོན་ལས་དོན་ནི་ཀྲུང་གོའི་ཁྱད་ཆོས་ཀྱི་སྤྱི་ཚོགས་ལས་རིགས་ཀྱི་གྲུབ་ཆ་གལ་ཆེན་ཞིག་ཡིན། མི་རིགས་འབྲེལ་བ་ཐག་གཅོད་བཟང་བོ་བྱེད་རྒྱུ་ནི་རིགས་སོ་སོའི་མི་དམངས་འཆམ་མཐུན་མཉམ་གནས་དང་ཕྱར་བ་གྲུ་འདེགས། འཆམ་མཐུན་འཕེལ་རྒྱས། དེ་མིན་ཀྲུང་ཧྭ་མི་རིགས་ཀྱི་གོང་བུ་སྒྲིལ་ཤུགས་ཇེ་དྲག་ཏུ་གཏོང་བ་དང་རྒྱལ་ཁབ་ཀྱི་ཡུན་རིང་གཏན་འཇགས་མངོན་འགྱུར་བྱེད་པའི་ཁག་ཐག་གལ་ཆེན་ཞིག་ཡིན།      རང་རྒྱལ་རིགས་སོ་སོའི་མི་དམངས་ཀྱིས་མཉམ་དུ་གཅིག་གྱུར་གྱི་མི་རིགས་མང་པོའི་རྒྱལ་ཁབ་འདི་གསར་སྐྲུན་བྱས་པ་དང་། མེས་རྒྱལ་གྱི་ཁོད་ཡངས་པའི་མངའ་ཁོངས་གསར་སྤེལ་བྱས་ཤིང་། འོད་སྟོང་འབར་བའི་ཀྲུང་ཧྭའི་རིག་གནས་མཉམ་དུ་འཕེལ་རྒྱས་སུ་བཏང་། རིགས་སོ་སོའི་མི་དམངས་ཀྱི་མཐུན་སྒྲིལ་ཆེན་པོར་གཏིང་ཟབ་པའི་ལོ་རྒྱུས་ཀྱི་འབྱུང་ཁུངས་དང་དངོས་ཡོད་ཀྱི་རྨང་གཞི་ཡོད། ཡུན་རིང་གི་ལོ་རྒྱུས་འཕེལ་རིམ་ཁྲོད་རང་རྒྱལ་མི་རིགས་ཁག་གི་མི་རིགས་ཀྱིས་ཕན་ཚུན་བར་འབྲེལ་འདྲིས་དམ་པོ་དང་གཅིག་ལ་གཅིག་བརྟེན། བདེ་སྡུག་མཉམ་གནས་བཅས་བྱས་ནས། ཀྲུང་ཧྭ་མི་རིགས་ལ་སྣ་མང་གཞི་གཅིག་གི་རྣམ་པ་ཞིག་ཆགས་ཡོད་པ་དང་། འགྱུར་བ་མེད་པའི་ཤ་དང་རུས་པའི་བརྩེ་དུངས་དང་སྤུན་ཟླའི་མཛའ་མཐུན་གྲུབ་ནས་མེས་རྒྱལ་གཅིག་གྱུར་དང་མི་རིགས་མཐུན་སྒྲིལ་ཡོང་བར་མཉམ་དུ་སྲུང་སྐྱོབ་བྱས་ཡོད་པ་དང་རྒྱལ་ཁབ་དང་སྤྱི་ཚོགས་འཕེལ་རྒྱས་སུ་གཏོར་བར་མཉམ་དུ་སྐུལ་འདེད་བཏང་། མི་རིགས་ས་ཁོངས་རང་སྐྱོང་ནི་རང་རྒྱལ་མི་རིགས་གནད་དོན་ཐག་གཅོད་པའི་གཞི་རྩའི་སྲིད་ཇུས་ཡིན་ལ། མི་རིགས་འབྲེལ་བ་སྐྱོན་བྲལ་བའི་ངང་འཕེལ་རྒྱས་སུ་གཏོང་བར་སྲུང་སྐྱོབ་བྱེད་པའི་ལམ་ལུགས་གལ་ཆེན་ཞིག་ཡིན། དོན་དངོས་ལས་བདེན་དཔང་བྱས་དོན། ལམ་ལུགས་དེ་ནི་ཀྲུང་གོ་རྒྱལ་ཁབ་ཀྱི་གནས་ཚུལ་དང་མཐུན་ལ། མི་རིགས་མཐུན་སྒྲིལ་སྲ་བརྟན་དུ་གཏོང་བ་དང་མེས་རྒྱལ་གཅིག་གྱུར་ཡོང་བར་སྲུང་སྐྱོབ་བྱེད་པ་དང་འཚམས་ཤིང་། རིགས་སོ་སོའི་མི་དམངས་ཀྱིས་དེ་ལ་སྙིང་ཐག་པ་ནས་བརྩི་བཀུར་ཐོབ་པས། དེ་ལ་ཁྱད་འཕགས་རང་བཞིན་དང་གསོན་ཤུགས་ཆེས་ཆེར་ལྡན་ཡོད།