ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་བུད་མེད་ཁེ་དབང་འགན་ལེན་བྱེད་པའི་བཅའ་ཁྲིམས།
ལེའུ་དང་པོ། སྤྱིའི་རྩ་དོན། 
དོན་ཚན་དང་པོ། （ཁྲིམས་འཛུགས་དམིགས་ཡུལ）　 བུད་མེད་ཀྱི་ཁྲིམས་མཐུན་ཁེ་དབང་ལ་འགན་ལེན་དང༌།    ཕོ་མོ་འདྲ་མཉམ་ལ་སྐུལ་འདེད།    བུད་མེད་ཀྱིས་སྤྱི་ཚོགས་རིང་ལུགས་དེང་རབས་ཅན་འཛུགས་སྐྲུན་ཁྲོད་ཀྱི་ནུས་པ་འདོན་སྤེལ་གང་ལེགས་བྱེད་ཆེད།   རྩ་ཁྲིམས་དང་རང་རྒྱལ་གྱི་དངོས་ཡོད་གནས་ཚུལ་གཞིར་བཟུང་ནས་བཅའ་ཁྲིམས་འདི་གཏན་ལ་ཕབ་པ་ཡིན།དོན་ཚན་གཉིས་པ།（བུད་མེད་ཀྱི་ཁེ་དབང་ལ་སྲུང་སྐྱོང་བྱེད་པའི་ཐད）　 ཆབ་སྲིད་དང་དཔལ་འབྱོར།   རིག་གནས།    སྤྱི་ཚོགས་ཡང་ན་ཁྱིམ་ཚང་འཚོ་བ་སོགས་ཕྱོགས་གང་ཐད་ནས་བུད་མེད་ཀྱིས་སྐྱེས་པ་དང་འདྲ་མཉམ་གྱི་ཁེ་དབང་ལོངས་སུ་སྤྱད་ཆོག       རྒྱལ་ཁབ་ཀྱིས་བུད་མེད་ལ་ཁྲིམས་ལྟར་ལོངས་སུ་སྤྱོད་ཆོག་པའི་དམིགས་བསལ་ཁེ་དབང་དག་སྲུང་སྐྱོབ་བྱ་རྒྱུ་དང་རིམ་བཞིན་དུ།    བུད་མེད་ཀྱི་སྤྱི་ཚོགས་འགན་ལེན་ལམ་ལུགས་འཐུས་ཚང་དུ་གཏོང་རྒྱུ།     བུད་མེད་ལ་འཕྱ་དམོད་དང་མནར་གཅོད། གདུག་རྩུབ་བྱེད་པའི་བྱི་ཐབས་བཅས་གཏན་འགོག་བྱེད་དགོས།དོན་ཚན་གསུམ་པ། （སྲུང་སྐྱོང་འགན་འཁྲུ་དང་ལེན་བྱེད་པའི་ཐད）
　བུད་མེད་ཀྱི་ཁྲིམས་མཐུན་ཁེ་དབང་ལ་འགན་ལེན་བྱེད་པ་ནི་སྤྱི་ཚོགས་ཡོངས་ཀྱི་ཐུན་མོང་གི་འགན་ཁུར་ཡིན།   རྒྱལ་ཁབ་ལས་ཁུངས།   སྤྱི་ཚོགས་ཚོགས་ཁག    ཁེ་ལས་ལས་དོན་སྡེ་ཁག    གཞི་རིམ་ཞིང་གྲོང་གི་མང་ཚོགས་རང་བཞིན་རང་སྐྱོང་རྩ་འཛུགས་བཅས་ཀྱིས་བཅའ་ཁྲིམས་འདིའི་འབྲེལ་ཡོད་གཏན་ཁེལ་གཞིར་བཟུང་ནས་བུད་མེད་ཀྱི་ཁྲིམས་མཐུན་ཁེ་དབང་ལ་སྲུང་སྐྱོང་བྱེད་དགོས།   རྒྱལ་ཁབ་ཀྱིས་ནུས་ལྡན་བྱེད་ཐབས་སྤྱད་ནས། ཁྲིམས་སྟར་བུད་མེད་ཀྱི་དབང་ཆ་སྤྱོད་པར་དགོས་ངེས་ཀྱི་ཆ་རྐྱེན་འདོན་སྤྲོད་བྱེད་དགོས།དོན་ཚན་བཞི་པ། （བུད་མེད་ཀྱི་ཁེ་དབང་ལ་འགན་ལེན་བྱེད་པའི་སྲིད་གཞུང་ལས་ཁུངས）　　 རྒྱལ་སྲིད་སྤྱི་ཁྱབ་ཁང་དང་ཞིང་ཆེན།  རང་སྐྱོང་ལྗོངས།   ཐད་སྐྱོང་གྲོང་ཁྱེར་གྱི་མི་དམངས་སྲིད་གཞུང་བཅས་ཀྱིས་རྩ་འཛུགས་བྱེད་ཐབས་སྤྱད་ནས།    འབྲེལ་ཡོད་སྡེ་ཁག་དང་འདུམ་འགྲིག་བྱས་ནས་བུད་མེད་ཀྱི་ཁེ་དབང་འགན་ལེན་བྱ་བ་ལེགས་པོར་སྒྲུབ་དགོས།   དངོས་འཛུགས་ལས་ཁུངས་ནི་རྒྱལ་སྲིད་སྤྱི་ཁྱབ་ཁང་དང་ཞིང་ཆེན།   རང་སྐྱོང་ལྗོངས།     ཐད་སྐྱོང་གྲོང་ཁྱེར་མི་དམངས་སྲིད་གཞུང་གིས་གཏན་ཁེལ་བྱེད་དགོས།དོན་ཚན་ལྔ་བ།（བུད་མེད་མཉམ་འབྲེལ་ལྷན་ཚོགས བཟོ་ཚོགས གུང་གཞོན་ཚོགས་པ་བཅས་ཀྱི་བུད་མེད་ཁེ་དབང་འགན་ལེན་བྱེད་པའི་འགན་འཁྲི་ཐད）　 ཀྲུང་ཧྭ་རྒྱལ་ཡོངས་བུད་མེད་མཉམ་འབྲེལ་ལྷན་ཚོགས་དང་རིམ་པ་སོ་སོའི་བུད་མེད་མཉམ་འབྲེལ་ལྷན་ཚོགས་ཀྱིས་རིགས་སོ་སོ་དང་ལས་རིགས་སོ་སོའི་བུད་མེད་ཀྱི་ཁེ་དབང་ལ་འཐུས་ཚབ་བྱེད་པ་དང་སྲུང་སྐྱོང་བྱེད་དགོས་ལ།   བུད་མེད་ཁེ་དབང་འགན་ལེན་བྱེད་པའི་བྱ་བ་ལེགས་པར་སྒྲུབ་དགོས།  བཟོ་ཚོགས།  གུང་ཁྲན་རང་ལུགས་ཀྱི་ན་གཞོན་ཚོགས་པས་རང་ཉིད་ཀྱི་བྱ་བའི་མངའ་ཁོངས་སུ་བུད་མེད་ཀྱི་ཁེ་དབང་ལ་འགན་ལེན་བྱེད་པའི་བྱ་བ་ལེགས་པར་སྒྲུབ་དགོས།དོན་ཚན་དྲུག་པ།（བུད་མེད་རང་གི་འགན་འཁུར་དང་འོས་འགན）　 རྒྱལ་ཁབ་ཀྱིས་བུད་མེད་རྣམས་རང་བཀུར་གྱི་བསམ་པ་དང༌།   རང་གཅེས།   རང་འབད་ལ་སྐུལ་འདེབས་བྱས་ཏེ་ཁྲིམས་ལུགས་བེད་སྤྱད་ནས་རང་ཉིད་ཀྱི་ཁྲིམས་མཐུན་ཁེ་དབང་ལ་སྲུང་སྐྱོང་བྱེད་དགོས།   བུད་མེད་ཀྱིས་རྒྱལ་ཁབ་ཀྱི་བཅའ་ཁྲིམས་བརྩི་སྲུང་དང༌། སྤྱི་ཚོགས་ཀྱི་སྤྱི་སྤྱོད་ལ་བརྩི་འཇོག་བྱེད་པ།    བཅའ་ཁྲིམས་སུ་གཏན་ལ་ཕབ་པའི་འོས་འགན་ལག་ལེན་བྱེད་དགོས།དོན་ཚན་བདུན་པ། （བྱ་དགའ་གནང་བའི་ཐད）　 བུད་མེད་ཀྱི་ཁྲིམས་མཐུན་ཁེ་དབང་ལ་འགན་ལེན་བྱས་ཤིང་གྲུབ་འབྲས་མངོན་གསལ་བླངས་པའི་རྩ་འཛུགས་དང་མི་སྒེར་བཅས་ལ་རིམ་པ་སོ་སོའི་མི་དམངས་སྲིད་གཞུང་དང་འབྲེལ་ཡོད་སྡེ་ཁག་གིས་གཟེངས་བསྟོད་དང་བྱ་དགའ་གནང་དགོས།（མུ་འགོད）