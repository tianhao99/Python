མཚོ་ལྷོ་བོད་རིགས་རང་སྐྱོང་ཁུལ་བོད་སྐད་ཡིག་བྱ་བའི་སྲོལ་ཡིག
༡༩༨༩ལོའི་ཟླ་༥ཚེས༢༠ཉིན་མཚོ་ལྷོ་བོད་རིགས་རང་སྐྱོང་ཁུལ་སྐབས་ལྔ་བའི་མི་དམངས་འཐུས་མི་ཚོགས་ཆེན་སྟེང་གྲོས་འཆམ་བྱུང་ཞིང་༡༩༩༠ལོའི་ཟླ་༦པའི་ཚེས་༢༨ཉིན་མཚོ་སྔོན་ཞིང་ཆེན་སྐབས་བདུན་པའི་མི་དམངས་འཐུས་མི་ཚོགས་ཆེན་རྒྱུན་ལས་ཨུ་ཡོན་གྲོས་ཚོགས་ཐེངས་བཅོ་ལྔ་བའི་སྟེང་མཆོག་མཆན་བཀོད།ལེའུ་དང་པོ། སྤྱི་ཁྲིམས།དོན་ཚན་དང་པོ།བོད་སྐད་ཡིག་སློབ་སྦྱོང་བེད་སྤྱོད་དང༌།འཕེལ་རྒྱས་ལ་ཁག་ཐེག་དང་སྐུལ་འདེད་ཀྱི་ཆེད་དུ་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་དང་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་མི་རིགས་རང་སྐྱོང་ས་ཁུལ་གྱི་བཅའ་ཁྲིམསམཚོ་ལྷོ་བོད་རིགས་རང་སྐྱོང་ཁུལ་རང་སྐྱོང་སྲོལ་ཁྲིམསསོགས་གཞིར་་་བྱས་ནས་སྲོལ་ཡིག་འདི་གཏན་ལ་ཕབ་པ་ཡིན།དོན་ཚན་གཉིས་པ།རང་སྐྱོང་ཁུལ་གྱི་རང་སྐྱོང་ལས་ཁུངས་ཀྱི་ཆབ་སྲིད་དང་སྤྱི་ཚོགས་བྱ་འགུལ་ཁྲོད་ཡང་དག་པའི་སྒོ་ནས་ཏང་དང་རྒྱལ་ཁབ་ཀྱི་གཏན་འབེབས་གནང་བའི་འབྲེལ་ཡོད་ཁྲིམས་ལུགས་དང་མི་རིགས་སྐད་ཡིག་སྲིད་ཇུས་སོགས་ལག་བསྟར་བྱ་དགོས་པ་མ་ཟད།མི་རིགས་སོ་སོའི་སྐད་ཡིག་འདྲ་མཉམ་ཡིན་པའི་ལྟ་སྟངས་སྤྱད་དེ་ཕྱོགས་ཡོངས་ནས་མི་རིགས་སྐད་ཡིག་བེད་སྤྱོད་དང༌།རང་སྐད་ཡིག་འཕེལ་རྒྱས་སུ་གཏོང་བའི་དབང་ཆ་རྒྱུན་འཁྱོངས་བྱས་ནས་མི་རིགས་སྐད་ཡིག་གིས་སྤྱི་ཚོགས་རིང་ལུགས་མི་རིགས་སོ་སོའི་བར་གྱི་འབྲེལ་བ་སྲ་བརྟན་དང་འདྲ་མཉམ་འཕེལ་རྒྱས་རོགས་རམ་བཅས་བརྒྱུདསྤྱི་ཚོགས་རིང་ལུགས་ཀྱི་དངོས་པོའི་དཔལ་ཡོན་དང་བསམ་པའི་དཔལ་ཡོན་འཛུགས་སྐྲུན་ལ་ཞབས་འདེགས་ཞུ་དགོས།དོན་ཚན་གསུམ་པ།བོད་སྐདཡིག་ནི་རང་སྐྱོང་ཁུལ་གྱིས་ས་ཁུལ་རང་སྐྱོང་དང་མི་རིགས་དག་གི་དབང་ཆ་སྤྱོད་པའི་རྩ་བའི་སྐད་རིགས་ཤིག་ཡིན་པ་མ་ཟད་རང་སྐྱོང་ནང་ཁུལ་དུ་སྤྱོད་པའི་རྩ་བའི་སྐད་རིགས་ཀྱི་གྲས་ཤིག་ཀྱང་ཡིན།རང་སྐྱོང་ཁུལ་རང་སྐྱོང་ལས་ཁུངས་ཀྱིས་བོད་སྐད་ཡིག་བྱ་བར་འགོ་ཁྲིད་མཛད་ནས་བོད་མི་རིགས་རང་གི་སྐད་ཡིག་བེད་སྤྱོད་དང་གོང་འཕེལ་དུ་གཏོང་བའི་དབང་ཆ་སོགས་ལ་འགན་སྲུང་བྱ་དགོས།དོན་ཚན་བཞི་བ།རང་སྐྱོང་ཁུལ་གྱིས་བོད་སྐད་ཡིག་བྱ་བའི་ཁྱབ་བརྡལ་དང་མཐོར་འདེགས།ཕན་ཚུན་མཉམ་འབྲེལ་གྱི་རྩ་དོན་རྒྱུན་འཁྱོངས་དང༌།བོད་སྐད་ཡིག་་་་གིས་རང་སྐྱོང་ཁུལ་གྱི་དཔལ་འབྱོར་རིག་གནས་འཛུགས་སྐྲུན་ཁྲོད་ཀྱི་ནུས་པ་འདོན་སྤེལ་བྱ་དགོས།དོན་ཚན་ལྔ་པ།རང་སྐྱོང་ཁུལ་རང་སྐྱོང་ལས་ཁུངས་ཀྱིས་འོས་འགན་ལག་བསྟར་བྱ་སྐབས་བོད་རྒྱ་གཉིས་ཀྱི་ཡིག་རིགས་སྤྱོད་དགོས།