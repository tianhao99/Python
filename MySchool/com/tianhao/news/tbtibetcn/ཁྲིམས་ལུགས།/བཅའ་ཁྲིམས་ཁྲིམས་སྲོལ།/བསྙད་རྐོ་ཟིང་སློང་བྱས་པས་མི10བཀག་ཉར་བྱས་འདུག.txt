བསྙད་རྐོ་ཟིང་སློང་བྱས་པས་མི10བཀག་ཉར་བྱས་འདུག
ཉེ་ཆར། ལྷ་ས་གྲོང་ཁྱེར་སྤྱི་བདེ་ཅུས་ཁྲེན་ཀོན་སྤྱི་བདེ་ཡན་ལག་ཅུས་ཀརྨ་དགོན་གསར་མངགས་གཏོང་ཁང་གིས་ཆང་རག་བཏུང་རྗེས་བསྙད་རྐོ་ཟིང་སློང་གི་གྱོད་གཞི་ཞིག་ཐག་བཅད་པ་དང་། མི10སྲིད་འཛིན་བཀག་ཉར་བྱས་པ་རེད།
           ཟླ་དང་པོའི་ཚེས16ཉིན་གྱི་ཐོ་རེངས་ཆུ་ཚོད་དང་པོའི་ཡས་མས་སུ། ཀརྨ་དགོན་གསར་མངགས་གཏོང་ཁང་ལ་དེའི་མངའ་ཁོངས་ཀྱི་ཨར་ཁང་ཞིག་ནང་རྒྱག་རེས་རྒྱག་པའི་ཉེན་བརྡ་འབྱོར་པ་དང་། ཉེན་བརྡ་འབྱོར་རྗེས། མི་དམངས་ཉེན་རྟོག་པ་འཕྲལ་དུ་ས་ཡུལ་དངོས་ལ་ཕྱིན་ནས་འབྲེལ་ཡོད་གནས་ཚུལ་བརྟག་དཔྱད་བྱས་པ་རེད། 
           ཉེན་རྟོག་པ་ས་ཡུལ་དངོས་ལ་འབྱོར་རྗེས། གྱོད་གཞི་དང་འབྲེལ་བའི་མི10ཚོད་འཛིན་བྱས་པར་མ་ཟད། མངགས་གཏོང་ཁང་ལ་འདྲི་རྩད་བྱེད་པར་ཁྲིད་པ་རེད། འདྲི་རྩད་བྱས་པ་བརྒྱུད། ཉིན་དེའི་ཐོ་རེངས་ཆུ་ཚོད་དང་པོའི་ཡས་མས་སུ་རིག་ཆེ་གེ་མོ་དང་དེའི་གྲོགས་པོས་ཆང་རག་བཏུང་རྗེས་ཨར་ཁང་ཁེར་ཤག་གི་བརྙན་འཕྲིན་ཞིག་བཅགས་པས་ཨར་ཁང་གི་ལས་དོན་མི་སྣ་དང་ཁ་རྩོད་ཤོར་བར་མ་ཟད་རྒྱག་རེས་ཤོར་བ་རེད། 
           བརྟག་དཔྱད་བྱས་པ་བརྒྱུད། རིག་ཆེ་གེ་མོ་སོགས་མི10ཆང་རག་བཏུང་རྗེས་བསྙད་རྐོ་ཟིང་སློང་བྱས་པའི་ཁྲིམས་འགལ་དོན་དངོས་ལ་སྦས་གསང་མེད་པར་ངོས་ལེན་ཞུས་པ་དང་། ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་བདེ་འཇགས་དོ་དམ་ཆད་གཅོད་བཅའ་ཁྲིམས་ཀྱི་འབྲེལ་ཡོད་གཏན་འབེབས་གཞིར་བཟུང་། ཉེན་རྟོག་ཕྱོགས་ཀྱིས་ཁྲིམས་བཞིན་རིག་ཆེ་གེ་མོ་སོགས་མི10སྲིད་འཛིན་བཀག་ཉར་ཉིན་11ནས་15བར་བྱ་རྒྱུའི་ཆད་པ་བཅད་པ་རེད།
           དེར་བརྟེན། རྩོམ་སྒྲིག་པས་གཤམ་དུ་རྒྱག་རེས་བརྒྱབ་པའི་མ་གནས་པར་རིས་ཤིག་བཀོད་སྒྲིག་ཞུས་ཡོད་པས། ངར་ལངས་དུས་གཟིགས་ཙམ་གནང་རྒྱུའི་རེ་བ་ཆེའོ།།
རྩོམ་སྒྲིག་པ། བདེ་སྒྲོལ།