མི་རིགས་ས་ཁོངས་རང་སྐྱོང་ལམ་ལུགས་སྐོར་གླེང་བ། ༼༡༽
ཀྲུང་གོ་གསར་བའི་གཞི་རྩའི་རྒྱལ་ཇུས།སྤྱི་ཚོགས་རིང་ལུགས་ཀྱི་ཆབ་སྲིད་ཁྱད་སྟོབས།        «མི་དམངས་ཉིན་རེའི་ཚགས་པར་»གྱི་དཔྱད་གཏམ་པའི་རྩོམ་ཡིག“མི་རིགས་ས་ཁོངས་རང་སྐྱོང་ལམ་ལུགས་རྒྱུན་འཁྱོངས་དང་འཐུས་ཚང་དུ་གཏོང་བ།”ཞེས་པའི་ཁག་དང་པོ།     ལོ་རྒྱུས་ཀྱི་དུས་ཡུན་རིང་ཞིང་གཅིག་གྱུར་ལྡན་པའི་མི་རིགས་མང་འདུས་ཅན་གྱི་རྒྱལ་ཁབ་ཅིག་ཏུ།ཇི་ལྟར་མི་རིགས་སོ་སོའི་བར་གྱི་མཐུན་སྒྲིལ་དང་མཉམ་ལས་ལ་ཡར་སྐུལ་གཏོང་བ་དང་།རྒྱལ་ཁབ་ཀྱི་བདག་དབང་གཅིག་གྱུར་ལ་སྲུང་སྐྱོབ།མངའ་ཁོངས་ཁ་ཚང་དང་དར་རྒྱས་སྟོབས་འབྱོར་ཅན་དུ་གཏོང་བ་དང་།ཇི་ལྟར་མི་རིགས་སོ་སོའི་མེས་རྒྱལ་ལ་སེམས་པ་འཁོར་ཤུགས་དང་དང་ལེན་བསམ་པ་ཇེ་བཟང་དུ་གཏོང་བའི་དུས་མཚུངས་སུ།མི་རིགས་སོ་སོའི་རང་དབང་དང་འཕེལ་རྒྱས་ཡར་ཐོན་ཇི་ལྟར་མངོན་འགྱུར་གང་ལེགས་བྱེད་དགོས་ཞེ་ན།      གནད་དོན་དེ་དགཀྲུང་གོ་གསར་བ་མ་བཙུགས་པའི་སྔོན་ནས་བཟུང་།ཀྲུང་གོ་གུང་ཁྲན་ཏང་གིས་ཧུར་ཐག་གིས་འཚོལ་ཞིབ་བྱས་མྱོང་།1949ལོའི་ཟླ9པར་འཚོགས་པའི་ཀྲུང་གོའི་མི་དམངས་ཆབ་སྲིད་གྲོས་མོལ་ཚོགས་འདུའི་ཐོགགསལ་ཐག་ཆོད་པའི་སྒོ་ནས་མི་རིགས་ས་ཁོངས་རང་སྐྱོང་ལམ་ལུགས་དེ་གཞི་རྩའི་རྒྱལ་ཇུས་ཤིག་ཡིན་པར་གཏན་ཁེལ་བྱས།ཀྲུང་གོ་གསར་བ་དབུ་བརྙེས་ནས་ལོ་ངོ60རིང་ལ།ཀྲུང་གོའི་གུང་ཁྲན་ཏང་གི་གཅིག་གྱུར་མགོ་ཁྲིད་ལ་བརྟེན་ནས།མི་རིགས་ས་ཁོངས་རང་སྐྱོང་ལམ་ལུགས་དང་།མི་དམངས་འཐུས་མི་ཚོགས་ཆེན་གྱི་ལམ་ལུགས།ཀྲུང་གོ་གུང་ཁྲན་ཏང་མགོ་ཁྲིད་ཡིན་པའི་ཏང་མང་མཉམ་ལས་དང་།ཆབ་སྲིད་གྲོས་མོལ་ལམ་ལུགས་བཅས་ཀྱིས་མཉམ་དུ་རང་རྒྱལ་གྱི་གཞི་རྩའི་ཆབ་སྲིད་ལམ་ལུགས་དེ་གྲུབ་པ་རེད།རབས་མང་པོའི་ཀྲུང་གོ་གུང་ཁྲན་ཏང་མི་ཚོའི་རླབས་ཆེན་གསར་བཏོད་ཀྱིས།འཛམ་གླིང་ཡོངས་ལ“ཀྲུང་གོའི་བློ་གྲོས”ལྡན་པའི་མི་རིགས་གནད་དོན་ཐག་གཅོད་བྱེད་ཐབས་ཀྱི་རྒྱུགས་ཤོག་བཟང་པོ་ཞིག་སྤྲད་པས།མི་རིགས་ས་ཁོངས་རང་སྐྱོང་ལམ་ལུགས་དེ་ཀྲུང་གོའི་ཁྱད་ཆོས་ཀྱི་སྤྱི་ཚོགས་རིང་ལུགས་ཀྱི་གྲུབ་ཆ་གལ་ཆེན་ཞིག་ཏུ་གྱུར།།