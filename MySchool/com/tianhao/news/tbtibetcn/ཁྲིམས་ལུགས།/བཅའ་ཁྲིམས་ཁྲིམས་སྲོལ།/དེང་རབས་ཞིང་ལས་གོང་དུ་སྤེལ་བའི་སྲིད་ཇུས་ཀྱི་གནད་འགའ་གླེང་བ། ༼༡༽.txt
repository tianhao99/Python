དེང་རབས་ཞིང་ལས་གོང་དུ་སྤེལ་བའི་སྲིད་ཇུས་ཀྱི་གནད་འགའ་གླེང་བ། ༼༡༽
2007ལོའི་ཀྲུང་དབྱང་གི་སྲིད་ཇུས་སྐོར་གྱི་ཡིག་ཆ་སྟར་གྲངས་ལས“ཡིག་ཆ་ཨང་ཀི་དང་པོ”མངོན་བསྒྲགས་བྱུང་བ་འདི་ནི2004ལོ་ཚུན་ཆད་ཀྲུང་དབྱང་གིས་བཏོན་གནང་བྱུང་བའི་ཞིང་པ་དང་ཞིང་སྡེ་དང་ཞིང་ལས་ཏེ་བསྡུས་ན“ཞིང་གསུམ”གནད་དོན་ཟེར་བ་འདིའི་སྐོར་གྱི་ཡིག་ཆ་གལ་ཆེན་ལས་ཐེངས་བཞི་བ་རེད།སྔོན་གྱི“ཞིང་གསུམ”གནད་དོན་ཟེར་བ་འདིའི་སྐོར་གྱི་ཡིག་ཆ་གལ་ཆེན་ལས་ཐེངས་བཞི་བ་རེད།སྔོན་གྱི“ཡིག་ཆ་ཨང་ཀི་དང་པོ”གསུམ་པོའི་དགོངས་དོན་གྱི་རྩ་གནད་ནི་སོ་སོར་ངེས་ཏེ།ཞིང་པའི་ཡོང་སྒོ་འཕར་སྣོན་ཡོང་འཇུག་པ་དང་ཞིང་ལས་ཀྱི་ཕྱོགས་བསྡུས་ཐོན་སྐྱེད་ནུས་ཤུགས་མཐོར་འདེགས་ཡོང་འཇུག་པ་དང་སྤྱི་ཚོགས་རིང་ལུགས་ཀྱི་ཞིང་སྡེ་གསར་བ་འཛུགས་སྐྲུན་བྱེད་པ་བཅས་ལགས།ད་ཐེངས་བཏོན་པའི་ཡིག་ཆའི་དགོངས་གནད་ནི་དེང་རབས་ཞིང་ལས་གོང་དུ་སྤེལ་བ་འདི་ཡིན་ལ།སྔོན་གྱི“ཡིག་ཆ་ཨང་ཀི་དང་པོ”གསུམ་དང་གཅིག་མུར་གཅིག་སྦྲེལ་ངང་གཏིང་ཟབ་ཏུ་བཏང་བའི་འབྲེལ་བ་ཞིག་ཆགས་འདུག “ཡིག་ཆ་ཨང་ཀི་དང་པོ”དེ་དག་ལས་གང་ཡིན་ནའང་སོ་སོར་བཏོན་གནང་བྱུང་བའི་དམིགས་འབེན་དང་བླང་བྱ་སོགས་ལོ་འཁོར་གཅིག་གི་ནང་ཙམ་ནས་ལེགས་འགྲུབ་ཡོང་དཀའ་བ་ཡིན་པས་དགོངས་དོན་གྱི་སྤྱི་ཁོག་ནི་ཡུན་རིང་དུ་འཚམ་ཞིང་རན་པ་ཞིག་ཏུ་ངེས། འཕེལ་རྒྱས་མགྱོགས་ལ་ཕྱི་གནོད་ཀྱང་འབྱུང་སླ་བའི་ཞིང་ལས་སྤེལ་སྟངས་བསྒྱུར་རྒྱུ་འདི་གལ་གནད་ཅིག་རེད།