༄༅།། ཀྲུའུ་ཝེ་ཆུན་ལ་ཤང་ཀང་གི་ཧྥེང་ཧོང་བརྙན་འཕྲིན་ཁང་གིས་བཅར་འདྲི་གནང་བའི་སྐོར ། （སྟོད་ཆ།）
གླེང་མོལ་ལ་དཀའ་ངལ་བྱུང་བ།
ད་ལོའི་ཟླ་༡༡པའི་ཚེས་༥ཉིན། ཏཱ་ལའི་བླ་མ་སྐུ་ཕྲེང་བཅུ་བཞི་བའི་སྒེར་གྱི་འཐུས་ཚབ་དང་ཀྲུང་གོའི་ཀྲུང་དབྱང་སྲིད་གཞུང་གི་འཐུས་ཚབ་བར་ཡང་བསྐྱར་གླེང་མོལ་ཐེངས་ཤིག་བྱས་པ་དེ་ནི། ༢༠༠༢ལོར་ཏཱ་ལས་བསྐྱར་དུ་ཐུག་འཕྲད་བྱེད་དགོས་པའི་བླང་བྱ་བཏོན་རྗེས་ཀྱི་ཐུག་འཕྲད་བྱེད་ཐེངས་དགུ་བ་དེ་ཡིན་ཞིང་། ཐེངས་འདིའི་ཐུག་འཕྲད་ཀྱང་ཐེངས་སྔོན་མ་དག་དང་འདྲ་བར།  དོན་དངོས་ཀྱི་འབྲས་བུ་ཅི་ཡང་ཐོབ་མེད་པ་རེད། ཡིན་ནའང་། ཐེངས་འདིའི་ཐུག་འཕྲད་ནི་ཏག་ཏག་ཡུལ་གྱར་བོད་པའི་འཕྲལ་བསྟུན་ཚོགས་འདུ་འཚོགས་པ་དང་། ཀྲུང་དབྱང་སྲིད་གཞུང་གིས་དེའི་ཐད་ལ་རྒོལ་ལན་དྲག་པོ་བཏང་བ་སོགས་ཀྱི་རྒྱུ་མཚན་གྱིས་རྒྱལ་ཁབ་ཕྱི་ནང་གིས་དོ་སྣང་ཆེན་པོ་ཐེབས་ཡོད་པ་རེད།   
ཐེངས་འདིའི་ཐུག་འཕྲད་ཀྱི་རྗེས་སུ། རྒྱལ་སྤྱིའི་གསར་འགྱུར་ལས་ཁུངས་འགའ་ཤས་ཀྱིས་ཀྲུང་དབྱང་དང་ཏཱ་ལའི་བར་གྱི་ཐུག་འཕྲད་ལ་དཀའ་ངལ་བྱུང་བར་འདོད་པ་དང་། ཡང་འགའ་ཤས་ཀྱིས་པེ་ཅིང་དང་ཏཱ་ལའི་བླ་མའི་བར་གྱི་འབྲེལ་བ་ནི་ཐེངས་འདིའི་ཐུག་འཕྲད་ཀྱིས་རྐྱེན་བྱས་ཏེ་འགྱུར་བ་ཆེན་པོ་འབྱུང་རྒྱུ་ཡིན་པའི་ངོས་འཛིན་གནང་བཞིན་ཡོད། ཟླ་༡༡པའི་ཟླ་སྨད་ཙམ་ལ། པེ་ཅིང་ཕྱོགས་ནས་ཐུག་འཕྲད་གནང་འགན་ཁུར་བའི་ཀྲུང་དབྱང་འཐབ་ཕྱོགས་གཅིག་གྱུར་པུའུ་ཡི་རྒྱུན་ལས་པུའུ་ཀྲང་གཞོན་པ་ཀྲུའུ་ཝེ་ཆུན་གྱིས་ཚོགས་པ་ཞིག་ཁྲིད་ནས་ཡོ་རོབ་ལ་འཚམས་འདྲིར་བསྐྱོད་ཅིང་། རྒྱལ་ཁབ་མི་ཉུང་བའི་སྲིད་དོན་པ་དང་གསར་འགྱུར་ལས་ཁུངས་ཀྱི་མིར་མཇལ་འཕྲད་གནང་བ་རེད། ཁོང་ཚོས་འཚམས་འདྲི་བྱས་རྗེས་ཕྱིར་ལོག་ནས་ཅུང་མ་འགོར་བའི་སྐབས་སུ། ང་རང་ཀྲུང་དབྱང་འཐབ་ཕྱོགས་གཅིག་གྱུར་པུའུ་རུ་ཕྱིན་ནས་ཀྲུའུ་ཝེ་ཆོན་ལ་བཅར་འདྲི་ཞུས་པ་ཡིན།
        འགོ་འཛིན་པ་ཝུའུ་ཞའོ་ལི་（གཤམ་ནས་མདོ་འཛིན་པ་ཞེས་བསྡུས་མིང་བཀོལ་རྒྱུ་ཡིན）ཡིས། པུའུ་ཀྲང་ལགས་སྐུ་ཁམས་བཟང་། 
ཀྲུའུ་ཝེ་ཆུན་གྱིས། ཁྱེད་རང་འཐབ་ཕྱོགས་གཅིག་གྱུར་པུའུ་ལ་ཕེབས་པར་དགའ་བསུ་ཞུ།
འགོ་འཛིན་པས། ཐུགས་རྗེ་ཆེ། 
ཀྲུའུ་ཝེ་ཆུན་གྱིས། དེ་སྔོན་ཕེབས་མྱོང་ཡོད་དམ། 
འགོ་འཛིན་པས། ཡོང་མྱོང་མེད། 
　　བར་བཅུག་འགྲེལ་བརྗོད། ཀྲུའུ་ཝེ་ཆོན་ནི་ཀྲུང་གུང་ཀྲུང་དབྱང་འཐབ་ཕྱོགས་གཅིག་གྱུར་པུའུ་ཡི་རྒྱུན་ལས་པུའུ་ཀྲང་གཞོན་པ་ཡིན་ཞིང་། འཐབ་ཕྱོགས་གཅིག་གྱུར་པུའུ་ལ་ཡོང་ནས་ལོ་༡༠ཙམ་ཟིན་ཡོད་པ་དང་། གཙོ་བོ་མི་རིགས་དང་ཆོས་ལུགས་དང་། བོད་དང་འབྲེལ་བའི་འཐབ་ཕྱོགས་གཅིག་གྱུར་གྱི་ལས་དོན་བཅས་ཀྱི་འགན་འཁུར་བཞིན་ཡོད་པ་རེད། ༢༠༠༣ལོ་ནས་བཟུང་། ཁོང་རང་ཏཱ་ལ་དང་ཀྲུང་དབྱང་བར་གྱི་ཐུག་འཕྲད་གྲོས་མོལ་མ་ལུས་པར་ཞུགས་ཡོད་པ་རེད། 
　　ཀྲུའུ་ཝེ་ཆུན་གྱིས། གླེང་མོལ་དེ་ཧ་ཅང་ཁག་པོ་འདུག བླུན་རྨོངས་ཤེས་དམན་རེད། 
ཀྲུའུ་ཝེ་ཆུན་གྱིས། ཐུག་འཕྲད་ནི་༢༠༠༢ལོ་ནས་འགོ་བརྩམས་ཤིང་། ད་བར་ཐེངས་དགུ་བྱས་ཡོད། དེའི་ནང་ད་ལོའི་རིང་ཐེངས་གསུམ་བྱས་ཡོད་པ་དང་། ཐེངས་འདིར་དཀའ་ངལ་ཆེན་པོར་འཕྲད་པ་རེད། དེའི་སྐོར་ལ་མི་འགའ་ཤས་ཀྱིས་ང་ལ་འདི་སྐད། ཐེངས་འདིའི་ཐུག་འཕྲད་ཀྱི་རྗེས་ནས་ཐུག་འཕྲད་བྱེད་པའི་རེ་བ་མེད་སོང་བ་ཡིན་ནམ་ཞེས་དྲིས་མྱོང་ལ། ངས་གནས་ཚུལ་དེར་དེ་འདྲ་དོ་སྣང་བྱེད་ཀྱི་མེད། རྒྱུ་མཚན་ནི་སྔོན་མའི་ཐུག་འཕྲད་བྱེད་ཐེངས་ཚང་མ་ཕལ་ཆེར་ཐེངས་འདི་དང་གཅིག་མཚུངས་ཡིན་པས་རེད། 
 བར་བཅུག་འགྲེལ་བརྗོད། ཐེངས་འདིའི་ཐུག་འཕྲད་མ་བྱས་གོང་གི་ཉིན་འགའ་ཤས་ཀྱི་སྔོན་དུ། ཏཱ་ལའི་བླ་མས་གསར་འགྱུར་ལས་ཁུངས་ཁག་ལ། ཁོའི་དབུ་མའི་ལམ་ལ་འགྱོད་གདུང་དང་ཐ་ན་དེའི་ལམ་ལ་མི་འགྲོ་བའི་སྐོར་བརྗོད་པ་རེད། ༢༠༠༨ལོའི་ཟླ་༡༡པའི་ཚེས་༣ཉིན་ཏཱ་ལའི་བླ་མས་ཡང་བསྐྱར་ལྗར་པན་གྱི་རྒྱལ་ས་ཏུང་ཅིང་དུ་གཏམ་བཤད་སྤེལ་སྐབས་ཁོས་ཀྲུང་དབྱང་དང་མཉམ་དུ་ཐབས་ཇུས་འཚོལ་རྒྱུའི་ཕྱོགས་ལ་རེ་བ་ཟད་པའི་སྐོར་བརྗོད་པ་མ་ཟད། ད་དུང་ཐབས་ལམ་གཞན་པ་བཙལ་ནས་ཐག་གཅོད་བྱེད་དགོས་པའི་སྐོར་ཤུགས་སུ་བསྟན་ཡོད་པ་རེད། ཁོས་སྐད་ཆ་དེ་མ་བརྗོད་པའི་གོང་ལ་ཁོའི་འཐུས་ཚབ་པ་པེ་ཅིང་དུ་འབྱོར་ནས་ཀྲུའུ་ཝེ་ཆོན་ལ་སོགས་པའི་ཀྲུང་དབྱང་སྲིད་གཞུང་གི་དཔོན་པོ་དང་ཐུག་འཕྲད་ཐེངས་དགུ་བ་བྱེད་པར་གྲ་སྒྲིག་བྱེད་བཞིན་ཡོད་པ་རེད། 
　འགོ་འཛིན་པས། མི་འགའ་ཤས་ཀྱིས་བརྗོད་པ་ལྟར་ན། ཁོས་ཐུག་འཕྲད་མ་བྱས་པའི་གོང་ལ་སྐད་ཆ་དེ་འདྲ་བཤད་དོན་ནི་ཀྲུང་དབྱང་སྲིད་གཞུང་ལ་གནོན་ཤུགས་སྤྲོད་ཆེད་ཡིན་ཞེས་བརྗོད་ཀྱིན་ཡོད་ཅིང་། དེའི་སྐོར་ལ་ཁྱེད་ཀྱིས་ལྟ་ཚུལ་ཅི་ཞིག་འཛིན་གྱི་ཡོད། 
ཀྲུའུ་ཝེ་ཆུན་གྱིས། ཕལ་ཆེར་ང་ཚོར་གནོན་ཤུགས་སྤྲོད་འདོད་པའི་ཆ་ཡོད་རྒྱུ་རེད། འོན་ཀྱང་གནོན་ཤུགས་འདི་རིགས་ཀྱིས་ང་ལ་གནོན་ཤུགས་ཅི་ཡང་ཐེབས་མ་བྱུང་། རྒྱུ་མཚན་ནི་ཏཱ་ལའི་སྤྱོད་སྟངས་དང་། ཚོགས་པ་འདིའི་སྤྱོད་སྟངས་ནི་ཐོག་མཐའ་བར་གསུམ་དུ་འདི་འདྲ་ཡིན་པ་རེད། ཁོ་དབུ་མའི་ལམ་དུ་མི་འགྲོ་ན་ལམ་ཅི་འདྲ་ཞིག་ཏུ་འགྲོ་རྒྱུ་ཡིན་ནམ། ཡང་བསྐྱར་བོད་རང་བཙན་གྱི་ལམ་དང་། དྲག་ཤུལ་སྤྱོད་པའི་ལམ་དུ་སོང་ན། ཁོ་ལ་མདུན་ལམ་ཡོད་དམ། ངས་བསམ་པར་ཏཱ་ལ་དེ་འདྲའི་གླེན་པ་ཞིག་ཡིན་རྒྱུ་མ་རེད་སྙམ། འོན་ཀྱང་ངས་ཡང་དང་བསྐྱར་དུ་བཤད་བཞིན་པ་ནི་ཐེངས་འདིར་དཀའ་ངལ་ཆེན་པོ་བྱུང་སོང་། པུའུ་ཀྲང་ཏུའུ་ཆིང་ལིན་གྱིས་རྒྱབ་སྐྱོར་མི་བྱེད་པ་བཞིའི་བླང་བྱ་བཏོན་ཞིང་། རྒྱ་རི་ཁོ་ཚོས་ཀྱང་དེ་ཁས་ལེན་བྱས་མོད། འོན་ཀྱང་མི་དེ་ཚོས་སྔར་བཞིན་རང་གིས་བརྗོད་པའི་སྐད་ཆ་རྩིས་མེད་བྱེད་ངེས་པ་རེད། 
བར་བཅུག་འགྲེལ་བརྗོད།   ཀྲུའུ་ཝེ་ཆུན་མཆོག་ནས་གསུང་པའི་ཀྲུང་དབྱང་དང་ཏ་ལའི་བླ་མ་ཕྱོགས་གཉིས་ཀས་སྔོན་མ་ཉིད་ནས་གཅིག་མཐུན་བཀའ་མོལ་བྱུང་བའི“རྒྱབ་སྐྱོར་མི་བྱེད་པ་བཞི”ཅེས་པ་དེ་ཡང་ད་ལོའི་སྤྱི་ཟླ༥པའི་ཚེས༤ཉིན་ཧྲེན་ཀྲེན་ཆི་ལིན་ས་ཁུལ་དུ་ཕན་ཚུན་ཞལ་མཇལ་བཀའ་མོལ་གནང་སྐབས་ནས་གསུངས་གནང་བ་ཞིག་རེད། དེ་ཡང་ཟླ་བ་གསུམ་པའི་ནང་བོད་ལྗོངས་ནང་ཁུལ་དུ་དྲག་པོའི་གཏུམ་སྤྱོད་ཀྱི་གནད་དོན་ཐོན་རྗེས་སུ་ཕྱོགས་གཉིས་ནས་བཀའ་མོལ་གནང་བ་ཐེངས་དང་པོ་དེ་རེད། སྐབས་དེ་དུས་བཀའ་མོལ་གནང་སྐབས་སུ་པེ་ཅིང་ཕྱོགས་ཀྱི་འཐུས་མི་ཀྲུའུ་ཝེ་ཆུན་མཆོག་ནས་“ ཏ་ལའི་ཚོགས་པས་བོད་ལྗོངས་ཀྱི་སྤྱི་ཚོགས་ཟང་ཟིང་བཟོས་པ་དེར”སྐྱོན་བརྗོད་བྱས་པ་མ་ཟད། ཏ་ལའི་བླ་མའི་ཕྱོགས་ལ་ཡང “ སྤེལ་མཚམས་འཇོག་དགོས་པ་གསུམ”གྱི་བླང་བྱ་བཏོན་གནང་བ་སྟེ། ཁ་བྲལ་གྱི་ལས་འགུལ་སྤེལ་མཚམས་འཇོག་པ་དང་། གཏུམ་སྤྱོད་གྱི་ལས་འགུལ་སྤེལ་མཚམས་འཇོག་པ། པེ་ཅིང་ཨའོ་ཚོགས་གཏོར་བཤིགས་གཏོང་བའི་ལས་འགུལ་སྤེལ་མཚམས་འཇོག་པ་བཅས་ཀྱི་བླང་བྱ་གང་ལེགས་སྲུང་ནས། དུས་མཚམས་རྗེས་མར་ཕན་ཚུན་ཞལ་མཇལ་གྱི་བཀའ་མོལ་གནང་ཐུབ་རྒྱུར་མཐུན་རྐྱེན་སྐྲུན་དགོས་ཅེས་གསུངས་ཡོད་པ་རེད། ཡིན་ན་ཡང་ཏ་ལའི་བླ་མ་མི་སྒེར་གྱི་འཐུས་མི་རྒྱ་རི་བློ་གྲོས་ཕྱོགས་ནས་ལྷ་སའི་དོན་རྐྱེན་དེ་ཁོང་ཚོ་དང་འབྲེལ་བ་མེད་པའི་སྐོར་བཤད་ཡོད་པ་རེད། 
      ཀྲུའུ་ཝེ་ཆུན་གྱིས། ཏཱ་ལའི་བླ་མ་མི་སྒེར་གྱི་འཐུས་མིས་གལ་སྲིད་ཁོ་ཚོས་སྤེལ་མཚམས་འཇོག་དགོས་པ་གསུམ་གྱི་བླང་བྱ་འདི་ཁས་ལེན་བྱས་པ་ཡིན་ན། དོན་དངོས་ཐོག་ལྷ་སའི་བརྡུང་གཅོག་འཕྲོག་བསྲེག་ཀྱི་དོན་རྐྱེན་དེ་ཁོ་ཚོས་ཇུས་གཤོམས་ངན་སྐུལ་བྱས་པ་ཁས་བླངས་པ་དང་རྩ་བ་ནས་ཁྱད་ཡོད་པ་མ་རེད་སོགས་བཤད་ཀྱི་འདུག རྒྱུ་མཚན་དེ་འདྲ་ཞིག་གི་འོག་བཀའ་མོལ་ཐེངས་གཉིས་པ་གནང་སྐབས་སུ་ངེད་ཕྱོགས་ནས་སྤེལ་མཚམས་འཇོག་དགོས་པ་གསུམ་གྱི་གནད་དོན་དེ་ཞིབ་རྒྱས་ཀྱིས་“རྒྱབ་སྐྱོར་མི་བྱེད་པ་བཞི”བཏོན་གནང་པ་ཡིན། དེ་ཡང་ཐོག་མའི་སྤེལ་མཚམས་འཇོག་དགོས་པ་གསུམ་གྱི་་བླང་བྱ་དེ་རྒྱབ་སྐྱོར་མི་བྱེད་པ་གསུམ་གྱི་ཐོག་ཏུ་རིམ་འགྱུར་ཞུས་པ་མ་ཟད། ད་དུང་ཡང་“ བོད་གཞོན་ནུ་ལྷན་ཚོགས་ཀྱི་གཏུམ་སྤྱོད་འཇིགས་སྐུལ་གྱི་བྱེད་སྤྱོད་སྤེལ་བར་རྒྱབ་སྐྱོར་མི་བྱེད་པ”ཅེས་པའི་ནང་དོན་དེ་གསར་དུ་བསྣན་པ་ཡིན། རྒྱབ་སྐྱོར་བྱེད་མི་ཆོག་པ་བཞི་དང་ཐོག་མའི་སྤེལ་མཚམས་འཇོག་དགོས་པ་གསུམ་གཉིས་ཀྱི་དབར་ལ་ངོ་བོའི་ཐད་ནས་ཁྱད་པར་གང་ཡང་མེད། ཡིན་ན་ཡང་ཕྱོགས་གཅིག་ཁོ་ནར་འགྱུར་བ་ཕྲན་བུ་ཕྱིན་ཡོད་པ་རེད། དེ་ཡང་ཏ་ལའི་ཕྱོགས་ནས་ང་ཚོས་བཏོན་པའི་བླང་བྱ་དེ་ཁས་ལེན་རྒྱུ་དེ་རེད། རྒྱ་རི་སོགས་ཏ་ལའི་བླ་མ་མི་སྒེར་གྱི་འཐུས་མིས་རྡ་རམ་ས་ལ་དང་འབྲེལ་གཏུགས་བྱས་རྗེས་སུ། ངེད་ཕྱོགས་ལ་ཁོ་ཚོས“རྒྱབ་སྐྱོར་མི་བྱེད་པ་བཞིའི”བླང་བྱ་དེ་ཁས་ལེན་པར་དཀའ་ཁག་མེད་ཚུལ་སྐོར་བསྟན་བྱུང་པ་རེད། 
བར་བཅུག་འགྲེལ་བརྗོད། རྗེས་ཕྱོགས་སུ་། ཏ་ལའི་བླ་མ་ཕྱོགས་ནས་ཐེངས་མང་པོ་ཞིག་ཡོངས་བསྒྲགས་བྱས་ཏེ། ཁོང་གིས“སྔ་ཕྱི་བར་གསུམ་དུ་པེ་ཅིང་དུ་ཨའོ་ཚོགས་སྐོང་ཚོགས་བྱ་རྒྱུར་རྒྱབ་སྐྱོར་ཞུ་གི་ཡིན ”་“ བོད་ལྗོངས་ཁ་བྲལ་གཏོང་བའམ་རྒྱ་བོད་མི་རིགས་གཉིས་དབར་ལ་འགལ་ཟླ་བཟོ་བའི་ཇུས་ངན་རྩ་བ་ཉིད་ནས་སྤེལ་མྱོང་མེད”ཅེས་བཤད་ཏེ་པེ་ཅིང་ཕྱོགས་ནས་ཁོང་ལ“བསྐྱར་དུ་ཞིབ་གཟིགས”གནང་ནས་གདེང་འཇོག་བྱེད་རྒྱུའི་བླང་བྱ་བཏོན་ཡོད་ཀྱང་། པེ་ཅིང་ཕྱོགས་ནས་ཏ་ལའི་བླ་མས་དམ་ཚིག་ལ་བརྩི་སྲུང་མ་གནང་བའི་སྐོར་ངོས་འཛིན་གནང་འདུག
འགོ་འཛིན་པས།   པེ་ཅིང་ཨའོ་ཚོགས་ཀྱི་སྐབས་སུ། པེ་ཅིང་དང་ཕྱི་རྒྱལ་དུ་པེ་ཅིང་ཨའོ་ཚོགས་ལ་གནོད་པའི་བྱ་སྤྱོད་ངན་རིགས་མི་ཉུང་བ་ཞིག་ཐོན་ཡོད་པ་རེད། སྐུ་ཉིད་ཀྱི་དགོངས་ཚུལ་ལྟར་ན་དེ་དག་ནི་ཏ་ལའི་ཕྱོགས་ནས་ཇུས་བཤོམས་དང་ངན་སྐུལ་བྱས་པ་ཞིག་ཨེ་ཡིན།
ཀྲུའུ་ཝེ་ཆུན་གྱིས། དེ་ལྟ་ཡིན་དགོས་བྱུང་། པེ་ཅིང་དུ་ཨའོ་ཚོགས་འཚོགས་རིང་། ཏ་ལའི་ཚོགས་པ་དང་དེ་ལ་རྒྱབ་སྐྱོར་བྱེད་མཁན་ཕྱི་རྒྱལ་གྱི་དགྲ་ཟླའི་ཕྱོགས་གཏོགས་འགའ་ཤས་ཀྱིས་འདྲ་མིན་སྣ་ཚོགས་ཀྱིས་ལས་འགུལ་སྤེལ་རྒྱུའི་ཇུས་ངན་བཤམས་ཏེ། པེ་ཅིང་གི་གྲོང་ཁྱེར་ནང་རོལ་དང་། ཨའོ་ཚོགས་ཀྱི་ཚོགས་ར། དེ་བཞིན་ཨའོ་ཚོགས་ཀྱི་ལས་འགུལ་སྤེལ་སའི་ས་ཆ་གཙོ་གནད་ཁག་ཏུ“ བོད་རང་བཙན ”ཅེས་པའི་ཡིག་རིགས་འཁོད་པའི་དར་རྟགས་འཕྱར་བ་སོགས་ཀྱི་སྤྱོད་ངན་སྤེལ་རྩིས་བྱས་ཡོད་རུང་། དེ་དག་མང་ཆེ་བ་ནི་ལམ་ལྷོངས་བྱུང་མེད་པ་རེད། ཡིན་ནའང་། མི་ཁ་ཤས་ཤིག་གིས་ད་དུང་ཡང་ངོ་ཚ་རྒྱུ་མེད་པའི་འཁྲབ་སྟོན་མི་ཉུང་བ་ཞིག་འཁྲབ་ཡོད་ལ། ངའི་བསམ་པར་ཡང་དེ་དག་སྐབས་དེ་དུས་མཚམས་སྦྱོར་ཚན་པ་འགས་སྤེལ་གཏོང་བྱས་ཡོད་ཀྱི་རེད་ཀྱང་བསམ་གྱི་འདུག    དཔེར་ན། མི་ངན་འགའ་ཤས་ཀྱིས་གློག་སྡོང་སྟེང་དུ་འཛེགས་ནས་ཆབ་གདན་འགེལ་བ་དང་རས་ངོས་སུ་“ བོད་རང་བཙན ”ཅེས་པའི་ཡིག་རིས་ཀྱང་འཁོད་ཡོད་པ་རེད། ད་དུང་ཡང་། ཕྱི་རྒྱལ་གྱི་མི་ངན་འགའ་ཤས་ཀྱིས་གནམ་བདེ་སྒོ་མོ་ཆེའི་ཐང་ཆེན་སྟེང་དུ་ངོ་ཚ་མེད་པར་ཐང་ཆེན་སྟེང་སུ་ཉལ་ནས་སྡོད་པ་སོགས་ཀྱང་བྱས་ཡོད། དེ་ལྟ་བུ་ནི་མིའི་རིགས་ཀྱི་བྱེད་སྟངས་ཐ་ཤལ་ཤིག་རེད། ཡིན་ན་ཡང་། དེ་ཚོས་གཏོར་བཤིགས་བཟོ་མི་ཐུབ་ལ། ང་ཚོའི་ཨའོ་ཚོགས་བྱེད་སྒོ་བདེ་བླག་ངང་ལེགས་གྲུབ་ཡོང་བར་རྩ་བ་ཉིད་ནས་ཤུགས་རྐྱེན་ངན་པ་སྤྲོད་ཐུབ་མེད་པ་རེད། ལས་སྐུལ་ངན་པ་དེ་དག་ཚང་མར་ལམ་ལྷོངས་མ་བྱུང་བར་ཕམ་ཉེས་བྱུང་བ་རེད། ཅེས་གསུངས།
ཀྲུའུ་ཝེ་ཆུན་གྱིས། ཏག་ཏག་ད་ག་རང་རེད་འདུག     ད་ཐེངས་ཀྱི་གྲོས་མོལ་སྐབས་སུ་རྒྱ་རི་དང་ཁོང་གི་ཕེབས་རོགས་ཚོས་ད་ལོའི་ཕན་ཚུན་གྱི་ཐེངས་གཉིས་པའི་ཞལ་མཇལ་བཀའ་མོལ་གནང་སྐབས་སུ་གོང་དུ་ཞུས་པའི་གཏོར་སྐྱོན་དང་གཏོར་བཤིགས་ཀྱི་ལས་འགུལ་ངན་པའི་སྐོར་ཡིག་འབྲུ་གཅིག་ཀྱང་ཤོད་རྩིས་མིན་འདུག   ཡིན་ན་ཡང་། ཕན་ཚུན་བཀའ་མོལ་གནང་སྐབས་སུ་ངས་ཐེ་ཚོམ་སྤུ་ཙམ་ཡང་མེད་པའི་ཐོག་ནས་ཐོག་མར་གནད་དོན་ཨང་དང་པོ་དེ་རང་གསལ་སྟོན་བྱས་ཏེ། ཁྱེད་ཚོའི་ཕྱོགས་ནས་བཤད་པའི་གཏམ་ལ་ཁྱེད་ཚོ་ནས་ལག་བསྟར་བྱས་མ་བྱུང་ཅེས་བཤད་པ་ཡིན། སྐུ་ཞབས་རྒྱ་རི་ཕྱོགས་ནས་ངས་ཞུས་པའི་དོན་གཏམ་དེ་དག་གསན་འཇོག་གནང་རྗེས་སུ་དེར་གསལ་བཤད་གང་ཡང་གནང་མ་སོང་ལ་བཀའ་ལན་ཡང་གནང་མ་བྱུང་། ང་ཚོས་ངེས་ཤེས་ཐུབ་རྒྱུ་དེ་འང་ཁོ་ཚོས་རྟག་པར་བཤད་བཞིན་པའི་བོད་ཆེན་པོ་དང་ཚད་མཐོའི་རང་སྐྱོང་ཟེར་བའི་བཀའ་ཉོག་དེ་དག་ལས་མ་འདས་པ་དེ་རེད། ཞེས་གསུངས།
འགོ་འཛིན་པས།  སྐུ་ཉིད་ནས་ད་ལྟ་གསུངས་པའི་ཁོ་ཚོས་བརྗོད་བཞིན་ཡོད་པའི“བོད་ཆེན་པོ ”ཟེར་བའི་བསམ་ཚུལ་དེ་དག་ཁོ་ཚོའི་སེམས་ནང་སྔ་ས་ནས་ཡོད་ཚོད་རེད། འོ་ན་ཁོང་ཚོས་དཀར་གཙང་ཤོག་ལྷེའི་སྟེང་དུ་ནག་པོའི་ཡི་གེས་བྲིས་པའི་་“དྲན་ཐོ”ཟེར་བའི་བསམ་ཚུལ་དེ་འདྲ་ཞིག་ཀྱང་ཁོང་ཚོའི་སེམས་ནང་སྔ་ས་ཉིད་ནས་གྲ་སྒྲིག་ཡོད་པ་ཞིག་མ་རེད་པས། 
ཀྲུའུ་ཝེ་ཆུན་གྱིས།“དྲན་ཐོ”དེ་ནི་ཁོ་ཚོ་པེ་ཅིང་དུ་འབྱོར་རྗེས་སུ་ང་ཚོར་སྤྲད་པ་ཞིག་རེད། དེའི་རྗེས་སུ་ང་ཚོས་ཁོ་ཚོ་ཉིང་ཞྭ་ཧུའེ་རིགས་རང་སྐྱོང་ཁུལ་དུ་ལྟ་སྐོར་ལ་འཁྲིད་པ་ཡིན། དེ་ལྟ་བུའི་ཁོམ་དུས་ཤིག་བསྩལ་ཏེ་ང་ཚོས་ཀྱང་“དྲན་ཐོ”དེ་ལ་ཞིབ་འཇུག་བྱས་པ་ཡིན། ཞེས་གསུངས།
འབྲེལ་ཡོད་“དྲན་ཐོའི་”སྐོར།
ད་ལོའི་ཟླ༡༠པའི་ཚེས༣༡ཉིན་ནས་ཟླ༡༡པའི་ཚེས༥ཉིན་བར་དུ།ཏཱ་ལའི་བླ་མའི་འཐུས་མིས་ཀྲུང་དབྱང་སྲིད་གཞུང་དང་གྲོས་མོལ་གནང་སྐབས།《བོད་དམངས་ཡོངས་ལ་ངེས་པ་དོན་གྱིས་རང་སྐྱོང་ཐོབ་པའི་དྲན་ཐོ》ཞེས་བྱ་བའི་ཡིག་ཆ་ཞིག་སྤྲད་ཅིང་།དངོས་སུ་ཀྲུང་དབྱང་སྲིད་གཞུང་ལ་ཏཱ་ལའི་“བོད་ཆེན་པོ་”དང་“ངེས་དོན་གྱི་རང་སྐྱོང་”ཐད་ཀྱི་ལྟ་བ་གསལ་བོར་བཏོན་པ་དང་།ཀྲུའུ་ཝེ་ཆུན་གྱིས་འདི་སྐད་དུ།ཏཱ་ལའི་ཕྱོགས་གཏོགས་ཐེངས་འདིར་འོང་དོན་ནི།དྲན་ཐོ་འདི་སྤྲོད་པ་ལས་གཞན་ད་དུང་དྲན་ཐོ་བཀོད་པའི་ཤོག་བུ་འདི་ཡིས་ཀྲུང་དབྱང་སྲིད་གཞུང་ལ་ནང་དོན་གསལ་སྟོན་བྱེད་རྩིས་ཡོད་པ་དེ་རེད་ཅེས་གསུངས་པ་རེད།
ཀྲུའུ་ཝེ་ཆུན་གྱིས་འདི་སྐད་དུ།འོན་ཀྱང་ཡིག་ཆའི་རྗེས་སུ་མིང་བཀོད་མེད་པ་འདི་ནི་རྒྱུན་ལུགས་དང་འགལ་ཡོད་པ་དང་། དོན་དངོས་ཐོག་འདི་ནི་ཧ་ཅང་གསལ་བོར་རྟོགས་ཐུབ་པ་ཡིན།དོན་དངོས་སྟེང་ནས་བརྗོད་ན།འདི་ནི“ཡུལ་གྱར་སྲིད་གཞུང”གིས་བོད་ལྗོངས་གནད་དོན་ཐག་གཅོད་བྱེད་པའི་དྲན་ཐོ་ཞིག་ཡིན་མོད།འོན་ཀྱང་གྲོས་མོལ་གནང་སྐབས་སྐུ་ཞབས་རྒྱ་རི་ཡིས།“དྲན་ཐོ”འདི་ཇི་འདྲའི་གལ་ཆེ་བ་དང་། ཇི་འདྲ་བྱས་ནས་ང་ཚོས་དོ་སྣང་བྱེད་དགོས་ལུགས་སྐོར་ནན་བཤད་གནང་སོང་། ང་རང་ཉིད་ཀྱིས་བལྟས་ན་སྐུ་ཞབས་རྒྱ་རི་ལྟ་བུའི་མི་འདི་རིགས་ལ་ཆ་མཚོན་ནས་བརྗོད་ན། དྲན་ཐོ་འདིའི་ཆེད་དུ་ནུས་པ་གང་ཡོད་ཅིག་བཏོན་ཡོད་སྲིད་པ་དང་། ཁོ་ཚོས་ང་ཚོའི་རྩ་ཁྲིམས་དང་། མི་རིགས་ས་ཁོངས་རང་སྐྱོང་བཅའ་ཁྲིམས་བཅས་ལ་ཞིབ་འཇུག་ཅུང་ཟད་རེ་བྱས་ཡོད་པ་དང་། ཁོ་ཚོའི་འགྲོ་ལུགས་ལ་གཞིགས་ན། ཁོ་ཚོས་དགོས་མཁོ་ཆེ་བར་སྙམ་ཞིག་འདོར་དགོས་བྱུང་ཚེ།མི་མཐུན་པ་དང་མི་འཚམ་པའི་གནས་གང་ཡིན་ཡང་ཁོས་ཞུ་བཅོས་བྱེད་དགོས་པ་རེད། དེར་ང་ཚོས་དེ་མ་ཐག་ཏུ་ཁྱོད་ཀྱི་བྱེད་ཐབས་འདི་རིགས་ནི་ཧམ་པ་མཐར་ཐུག་ཁོ་ན་ཡིན་ཞེས་བཤད་པ་ཡིན།ཅེས་གསུངས་པ་རེད།
འགོ་འཛིན་པས། འོན་ཀྱང་ང་ཚོས་ཀྱང་ཤེས་གསལ་བྱུང་བ་ནི།སྔོན་ཆད་ཏཱ་ལའི་བླ་མས་བསམ་འཆར་འདི་རིགས་རྟག་པར་རྒྱལ་སྤྱིའི་སྤྱི་ཚོགས་སྟེང་དུ་བསྟུད་མར་བརྗོད་བཞིན་ཡོད་མོད།འོན་ཀྱང་ཤོག་དཀར་ངོས་སུ་བཀོད་པའི་དྲན་ཐོ་ཀྲུང་གོ་ཀྲུང་དབྱང་སྲིད་གཞུང་ལ་སྤྲད་པའི་ཚུན་ལ།ཁོའི་ལྟ་བར་འདི་འདྲའི་འགྱུར་ལྡོག་འབྱུང་བའི་རྒྱུ་མཚན་ཅི་ཡིན་ནམ། ཁོའི་དམིགས་ཡུལ་ཅི་ཞིག་ཡིན་ནམ་ཞེས་དྲིས་བྱུང་།
ཀྲུའུ་ཝེ་ཆུན་གྱིས་འདི་སྐད་དུ།དེང་སྐབས་ཏཱ་ལར་སྐབས་ཐོག་འདིར་མཁོ་གལ་ཆེ་བའི་དངོས་པོ་ཞིག་དགོས་པ་རེད།དེར་བརྟེན་ནས་ཤུགས་རྐྱེན་གཏོང་བ་དང་སྐུལ་སྤེལ་གཏོང་བ། རབ་ཡིན་ན་ཐོད་བརྒལ་ཅིག་ཡོད་ན་བསམ་ཞིང་།ང་ཚོའི་དྲན་ཐོ་འདིར་ནང་དོན་གསལ་སྟོན་ཙམ་བྱུང་ན་བསམ་ཡོད་ཅེས་གསུངས་པ་རེད།
བར་བཅུག་འགྲེལ་བརྗོད། ཀྲུའུ་ཝེ་ཆུན་གྱིས་འདི་སྐད་དུ།ཏཱ་ལའི་ཡིས་སྤྲད་པའི་དྲན་ཐོའི་སྲོག་ཤིང་གི་ནང་དོན་ནི་མཐོ་རིམ་རང་སྐྱོང་གི་བོད་ཆེན་པོ་ཞེས་པ་འཛུགས་པ་དེ་ཡིན་ལ།བོད་རང་སྐྱོང་ལྗོངས་དང་མཚོ་སྔོན་ཞིང་ཆེན་ཀྱང་ཡིན། སི་ཁྲོན་དང་ཀན་སུའུ།ཡུན་ནན་བཅས་ཀྱི་བོད་དམངས་འདུས་སྡོད་བྱས་ཡོད་པ་མཐའ་དག་མཉམ་བསྲེས་བྱས་ནས“བོད་ཆེན་པོ”འཛུགས་པ་དང་། སྤྱིའི་རྒྱ་ཁྱོན་གྱིས་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ས་ཁོངས་ཀྱི1/4ཟིན་ཡོད་ཅེས་གསུངས་པ་རེད།
ཀྲུའུ་ཝེ་ཆུན་གྱིས་འདི་སྐད་དུ།ཁོས་“བོད་ཆེན་པོ”ཟེར་བ་ཀྲུང་གོའི་ལོ་རྒྱུས་ཐོག་བྱུང་མྱོང་མེད་ལ་ལོ་རྒྱུས་དང་དངོས་ཡོད་ཀྱི་གཞི་འཛིན་སའང་མེད་པར་རེ་ཐོབ་བྱེད་ཀྱི་ཡོད་པ་དང་།ཐེངས་འདིའི་དྲན་ཐོའི་ཁྲོད་དུ་སྤྱི་བསྒྲགས་བྱས་པའི་གནད་དོན་ཡང་བསྐྱར་ཀྲུང་དབྱང་ལ་བཏོན་པར་རྒྱུ་མཚན་ཤོད་རྒྱུ་ཅི་ཡང་མེད་ཅིང་། རྒྱུ་མཚན་གཅིག་ཡོད་པ་ནི་བོད་མི་ཚང་མ་ས་ཆ་གཅིག་ཏུ་བསྡུས་ན།ད་གཟོད་བོད་མི་རིགས་ཀྱི་རིག་གནས་ཁྱད་ཆོས་དང་ཆོས་ལུགས་དད་མོས་ལ་ཁག་ཐེག་བྱེད་ཐུབ་ཟེར་བ་དེ་རེད། དེ་ནས་ངས་འདི་སྐད་དུ། གཞན་གཅིག་ཀྱང་ཤོད་དགོས་མེད།དེང་སྐབས་ཕྱི་ཕྱོགས་སུ་གྱར་བཞིན་པའི་བོད་མི་ཚོ་ནེ་པ་ལ་དང་རྒྱ་གར། མེ་གླིང་།ཨའོ་གླིང་།ཡོ་རོབ་གླིང་ཆེན་བཅས་ས་ཆ་གང་དུའང་གྱར་ཡོད། ཁྱོད་ཚོས་ཅིའི་ཕྱིར་ཁོ་ཚོ་ཚང་མ་མཉམ་གཅིག་ཏུ་མི་བསྡུ་བ་ཡིན་ལ།འདི་ལྟར་རིག་གནས་ཀྱི་ཁྱད་ཆོས་སྲུང་སྐྱོབ་བྱེད་པ་ཡིན་ནམ།ཁྱོད་ཚོས་དངོས་གནས་བོད་མི་རིགས་ཀྱི་རིག་གནས་ཁྱད་ཆོས་ལ་གཅེས་འཛིན་བྱེད་གི་མེད་པ་རེད་ཅེས་གསུངས་པ་རེད།
བར་བཅུག་འགྲེལ་བརྗོད། ཀྲུང་གོ་ཀྲུང་དབྱང་སྲིད་གཞུང་གིས་དྲན་ཐོ་འདི་དང་ལེན་ཡེ་ནས་བྱེད་མི་སྲིད་པ་དང་། དེས“བོད་ཆེན་པོ”ཞེས་བྱ་བའི་སྲིད་གཞུང་གིས་རྒྱ་མི་རྣམས་བོད་ཁུལ་དུ་གནས་སྤོ་བར་ཚོད་འཛིན་བྱ་དགོས་པའི་རེ་བ་བཏོན་ཡོད་པ་དང་།དེར་དམིགས་ནས་ཞིན་ཧྭ་གསར་འགྱུར་ཁང་གིས་དཔྱད་བརྗོད་རྩོམ་ཡིག་ཅིག་སྤེལ་མྱོང་བ་སྟེ།འདི་ནི་མི་རིགས་བར་གྱི་འབྲེལ་ཐག་གཅོད་པའི་ལྐོག་ཇུས་ཤིག་ཡིན་པ་རེད་ཟེར།
ཀྲུའུ་ཝེ་ཆུན་གྱིས་འདི་སྐད་དུ།གལ་ཏེ་ཉིན་ཞིག་ལ་ཏཱ་ལའི་ཡིས་དངོས་སུ་བོད་ལྗོངས་སུ་སྲིད་དབང་འཛིན་སྐབས། ཁོས་ཐེ་ཚོམ་ཅི་ཡང་མེད་པའི་སྒོ་ནས་མི་རིགས་ལ་གད་བདར་བྱེད་པ་དང་།མི་རིགས་བར་གྱི་འབྲེལ་ཐག་གཅོད་སྲིད། ཐ་ན་མི་རིགས་བར་སྡང་སེམས་ཀྱིས་གསོད་རེས་བགྱིད་པའི་སྲིད་ཇུས་ལག་བསྟར་བྱེད་ངེས། རྗེས་སོར་ཏཱ་ལའི་ཡིས་ཡུལ་འགའ་ཞིག་ནས་ངས་སྐད་ཆ་འདི་འདྲ་ཞིག་གཏན་ནས་བརྗོད་མ་མྱོང་ཞེས་བརྗོད་མོད།འོན་ཀྱང་ངས་ཀྱང་འདི་ལྟར་བརྗོད་མྱོང་སྟེ།འདི་བསྒྲུབ་སླ་བ་ཡིན།༡༩༨༧ལོར་ཁོ་བོས་ཨ་མེ་རི་ཁའི་རྒྱལ་ཚོགས་སྟེང་འགྲེམ་སྤེལ་གནང་བའི་“ཞི་བདེའི་ཇུས་འགོད་ལྔ”ཞེས་བྱ་བའི་ཁྲོད་ཀྱི་མཇུག་མཐའི་སྐད་ཆ་ནི།རྒྱ་མི་རིགས་ཚང་མ“བོད་ཆེན་པོ”འདུས་སྡོད་བྱས་ཡོད་པའི་ཁྱབ་ཁོངས་ལས་མཐར་སྤྲོད་གཏོང་དགོས་ཞེས་ཡི་གེ་ཡིག་དག་བཀོད་ཡོད་པ་དེར་ཁྱོད་ཀྱིས་གནོང་ལེན་བྱས་ཆོག་མོད།འོན་ཀྱང་བསྙོན་འཛུགས་གཏན་ནས་བྱས་མི་ཆོག་ཅེས་གསུངས་པ་རེད།
བར་བཅུག་འགྲེལ་བརྗོད།མཚམས་སྦྱོར་ཚན་པར་ངོ་འཕྲད་སྐབས། ཀྲུའུ་ཝེ་ཆུན་གྱིས་ཐེངས་གང་མང་ཞིག་ལ་འགྲེལ་བརྗོད་བྱས་མྱོང་།པེ་ཅིང་གིས་ཅིའི་ཕྱིར་ཏཱ་ལའི་དབུ་མའི་ལམ་ལ་དང་ལེན་མི་བྱེད་པ་དང་།ཏཱ་ལའི་ཡིས་“བོད་ཆེན་པོ”ཞེས་བྱ་བ་དང་རྒྱ་མི་མཐར་སྤྲོད་གཏོང་བའི་རེ་བ་ལས་གཞན།ད་དུང་ཁ་ནས་བོད་ལྗོངས་ཀྱི་དབང་ཆ་གཙོ་བོ་སུར་གཏོགས་སྐོར་མི་གླེང་བ་དང་།ཀྲུང་དབྱང་གིས་དམག་དཔུང་ཕྱིར་འཐེན་དགོས་ཚུལ་སོགས་རྒྱུ་མཚན་ཆེན་པོ་ལྔ་བཏོན་ཡོད་པ་རེད།
ཀྲུའུ་ཝེ་ཆུན་གྱིས་འདི་སྐད་དུ།ཕྱོགས་བསྡུས་ལྔ་པོ་འདི་སྐུ་ཞབས་རྒྱ་རིར་ཐེངས་གང་མང་བརྗོད་མྱོང་བ་དང་།ཁོ་ཚོས་དགག་ལན་ཅི་ཡང་སློག་མི་ཐུབ་པ་དང་།བརྗོད་ཚུལ་གཅིག་པུ་ནི་ངས་འདི་རྒྱུན་འཁྱོངས་བྱེད་རྒྱུ་ཡིན། ངས་འདི་ཁོ་ན་རྒྱུན་འཁྱོངས་བྱེད་རྒྱུ་ཡིན་ཟེར་བ་ལས། ཁོ་རང་ལ་འགྲེལ་བཤད་དང་གསལ་བཤད་བྱེད་རྒྱུ་ཅི་ཡང་མེད་པ་རེད། འདིར་ངས་སྤྲོ་སྣང་ཡོད་པའི་སྣང་ཚུལ་ཅིག་བརྗོད་འདོད་ཡོད་པ་སྟེ། གནད་དོན་འདི་ལྔ་ངས་ཐེངས་གང་མང་ཞིག་ལ་བརྗོད་མྱོང་ཡོད་པ་དང་། དེའི་ནང་དུ་ཕྱིའི་རྒྱལ་ཁབ་ཀྱི་སྲིད་དོན་གཙོ་བོ་དང་མཚམས་སྦྱོར་ཚན་པ་ཁ་ཤས་ཀྱང་ཚུད་ཡོད་ཅེས་གསུངས་པ་རེད།
འགོ་འཛིན་པས། ཕྱི་རྒྱལ་གྱི་མཚམས་སྦྱོར་ཚན་པའམ་ཡང་ན་ཕྱི་རྒྱལ་སྲིད་དོན་གཙོ་བོ་འདི་དག་གིས་ཁྱེད་ཀྱིས་བཏོན་གནང་མཛད་པའི་དྲི་བ་འདི་དག་ལ་གསན་ནས་དྲི་བ་འགའ་བཏོན་རྗེས་ཁོ་ཚོར་ལྟ་སྟངས་གང་འདྲ་ཞིག་ཡོད་ལགས།
ཀྲུའུ་ཝེ་ཆུན་གྱིས་འདི་སྐད་དུ། ཅུང་ཟད་ཇེ་ལེགས་སུ་གྱུར་ཡོད་ཅིང་། མང་པོས་ཡ་ལན་སྤྲད་མ་བྱུང་། ད་དུང་མི་འགའ་ཤས་ཤིག་གིས་ཉན་ཚར་རྗེས། འོན་ཀྱང་ངས་བསམ་ན་ཏཱ་ལའི་བླ་མས་རང་བཙན་བྱེད་འདོད་མེད་པ་དང་། ཁོས་རང་སྐྱོང་བྱེད་འདོད་ཡོད་ཅེས་གསུངས་པ་རེད།
 ཡུལ་གྱར་བོད་མིའི་ཚོགས་འདུ་དང་ཡོ་རོབ་ཏུ་ཕྱིན་པའི་འཕྲོས་མོལ། 
　　ཟླ༡༡ཚེས༡༧ཉིན་འཛམ་གླིང་ཡོངས་ཀྱི་ས་གནས་ཁག་ནས་ཡོང་བའི་ཡུལ་གྱར་བོད་མིའི་འཐུས་མི༦༠༠ལས་བརྒལ་བ་ཞིག་བྲེལ་བྲེལ་ཟིང་ཟིང་གི་ཚུལ་དུ་རྒྱ་གར་བྱང་བརྒྱུད་ཀྱི་རི་ཀླུང་ཞིག་ཏུ་ཆགས་པའི་གྲོང་བརྡལ་རྡ་རམ་ས་ལར་ཕྱིན་ཏེ། འཛམ་གླིང་ཡོངས་ཀྱི་ཡུལ་བྱོལ་བོད་མིའི་དམིགས་བསལ་གྱི་ཚོགས་འདུ་ཞེས་པར་ཞུགས་ཤིང་།    ཐེངས་འདིའི་གྲོས་ཚོགས་ནི་ཏཱ་ལའི་བླ་མས་འབོད་སྐུལ་བྱས་ནས་ཚོགས་པ་ཞིག་རེད།   ཟླ༡༡པར་ཀྲུང་དབྱང་སྲིད་གཞུང་དང་དངོས་སུ་གྲོས་མོལ་མ་བྱས་པའི་ཡར་སྔོན་དུ། ཏཱ་ལའི་ཡིས་ཀུན་ལ་བསྒྲགས་མྱོང་བ་འདི་ལྟར། “དབུ་མའི་ལམ་ཕྱོགས”ཕམ་པར་གྱུར་བས། ཁོ་རང་ཧ་ཅང་ཡིད་ཐང་ཆད་ཡོད། རེ་བ་ནི་མ་འོང་བའི་ལམ་ཕྱོགས་དེ་བོད་མི་རང་ཉིད་ཀྱིས་གདམ་ག་བྱེད་པར་གལ་ཞེས་བཤད། གནས་ཚུལ་དེ་ལྟ་བུ་ཞིག་གི་འོག་ཏུ། “ཡུལ་བྱོལ་བོད་མིའི་ཚོགས་ཆེན” དེར་ཡང་མཚམས་སྦྱོར་ཚན་པ་དག་གིས་དོ་སྣང་བྱེད་ས་གཙོ་བོ་ཞིག་ཏུ་གྱུར་འདུག། ཚོགས་ཆེན་གྱི་སྟེང་དུ་ཨ་རིའི་མཉམ་འབྲེལ་ཁང་དང་། ཧྥ་རན་སིའི་གསར་འགྱུར་ཁང་། ལུའུ་ཐོའུ་ཞེས་པའི་གསར་འགྱུར་ཁང་། ཐུན་མོང་གསར་འགྱུར་ཁང་ལ་སོགས་པའི་ས་གནས་མཚམས་སྦྱོར་ཚན་པ་བཅུ་ཕྲག་འགའི་གསར་འགོད་པ་རྣམས་སླེབས་ཡོད་པ་ཕུད། ཡོ་རོབ་བརྙན་འཕྲིན་མཚམས་སྦྱོར་ཚན་པས་རླངས་འཁོར་བསྐོར་ཞིང་། བཅར་འདྲིའི་ཡོ་ཆས་དག་འཁྱེར་ནས་ཡོ་རོབ་གླིང་དང་ཨེ་ཤ་ཡའི་གླིང་གི་སྐམ་ས་བརྒྱུད་དེ་གྲོང་བརྡལ་ཆུང་ཆུང་འདིར་བཅར་འདྲི་བྱེད་དུ་འོང་ཡོད་པ་རེད།
　　བར་བཅུག་གི་འགྲེལ་བརྗོད། གཟའ་འཁོར་གཅིག་རིང་ལ་འཚོགས་པའི་ཡུལ་བྱོལ་བོད་མིའི་ཚོགས་ཆེན་དེས་མཐར་སྤྱི་སྡོམ་འདི་འདྲ་ཞིག་བྱས་ནས་ཐག་བཅད་པ་སྟེ། ཏཱ་ལའི་ཡི་ “དབུ་མའི་ལམ་ཕྱོགས” མུ་མཐུད་ནས་ལག་བསྟར་བྱེད་པར་རྒྱབ་སྐྱོབ་བྱས་ཤིང་། ཡིན་ན་ཡང་ “དམིགས་བསལ་གྱི་ཕོ་ཉ་ཚོགས་པ”མངག་གཏོང་བྱེད་རྒྱུ་མྱུར་ཏུ་མཚམས་འཇོག་དགོས་རྒྱུའི་བླང་བྱ་བཏོན་ཡོད་པ་རེད། 
　　ཀྲུའུ་ཝེ་ཆུན་གྱིས་འདི་སྐད། ངས་ཉེ་ལམ་ཏཱ་ལའི་བླ་མའི་གསུང་བཤད་ཅིག་གི་ནང་ནས་མཉམ་འཇོག་བྱས་པ་ནི། ཁོས་ཡང་བསྐྱར་ཕན་ཚུན་མཇལ་མོལ་བྱེད་པའི་གནད་དོན་དེ་ཟླ་རྗེས་མར་ཤོད་ཆོག་ཅེས་བཤད་བྱུང་། ཟླ་གཅིག་རིང་གི་དུས་ཚོད་ཧ་ཅང་ཐུང་བས། ཚོགས་པ་དེས་མུ་མཐུད་ནས་མཇལ་མོལ་བྱེད་རྒྱུའི་གནད་དོན་ཐད་སྔོན་ཆད་ཀྱི་གནད་དོན་ཐག་གཅོད་བྱེད་སྟངས་དང་མཚུངས་བར་གནས་ཚུལ་བསྒྲགས་པ་རྟག་ཏུ་རྙོག་དྲ་ཡིན་པ་རེད། ང་ཚོར་མཚོན་ན་རྣམ་འགྱུར་ཧ་ཅང་གསལ་པོ་ཡིན། མུ་མཐུད་ནས་གྲོས་མོལ་བྱེད་པའི་སྒོ་མོ་ནམ་ཡང་ཕྱེས་ཡོད། ཡིན་ན་ཡང་“བོད་རང་བཙན”དང་། “ རང་བཙན་ཕྱེད་ཀ” “རྣམ་པ་འགྱུར་བའི་རང་བཙན”བཅས་ཀྱི་ཐད་ལ་ནམ་ཡང་སྒོ་མོ་ཕྱེས་མ་མྱོང་ལ། ད་ལྟ་ཡང་སྨོས་ཅི་དགོས། མ་འོང་པ་ན་དེ་ལས་ཀྱང་དཔེ་མི་སྲིད་ཅེས་གསུངས་པ་རེད། 
　　　ཀྲུའུ་ཝེ་ཆུན་གིས་འདི་སྐད། ད་ལྟའི་བར་དུ་ཕྱི་ཕྱོགས་སུ་བཤད་སྲོལ་འདི་འདྲ་ཞིག་ཆགས་ཡོད། མཇལ་འཕྲད་གྲོས་མོལ་བྱས་ནས་ད་བར་དུ། དོན་དངོས་རང་བཞིན་གྱི་གནད་དོན་ཞིག་གླེང་མྱོང་མེད།ཅེས་བཤད་ཀྱི་ཡོད།   ངས་དེའི་ལན་དུ་ང་ཚོས་དུས་ནམ་ཡང་དོན་དངོས་ཀྱི་གནད་དོན་གླེང་བཞིན་ཡོད། ཏཱ་ལའི་བཤད་པའི “བོད་རང་བཙན”དང་། “རྣམ་པ་འགྱུར་བའི་རང་བཙན” “ རང་བཙན་ཕྱེད་ཀ”“རང་སྐྱོང་གཙང་མ” “བོད་ཆེན་པོ”བཅས་ལ་མཚོན་ན། དེ་དག་ནི་དོན་དངོས་རང་བཞིན་གྱི་གནད་དོན་མ་ཡིན་ནམ། ང་ཚོས་གསལ་བསྒྲགས་བྱེད་རྒྱུ་ཞིག་ནི། ང་ཚོས་ཀྲུང་དབྱང་གི་ལངས་ཕྱོགས་དང་། རྩ་དོན་ལྟར་ཁྱོད་ཀྱི་བྱེད་སྟངས་དེ་རིགས་ཕྱིར་བཟློག་པ་ཡིན། འོ་ན་དེ་ཡང་དོན་དངོས་རང་བཞིན་གྱི་གནད་དོན་མ་ཡིན་ནམ། ང་ཚོར་དུས་ཚོད་དེ་འདྲ་མང་པོ་ཞིག་བེད་སྤྱད་དེ་ཁྱོད་ཚོ་དང་གྲོས་མོལ་དེ་འདྲ་བྱེད་འདོད་མེད་ཅེས་བཤད་པ་རེད།      བར་བཅུག་གི་འགྲེལ་བརྗོད།  ཡུལ་བྱོལ་བོད་མིའི་དམིགས་བསལ་ཚོགས་ཆེན་འཚོགས་པའི་ཉིན་དེར། ཀྲུའུ་ཝེ་ཆུན་གྱིས་ཧྥ་རན་སའི་ཀྲུང་གོ་བ་རྣམས་ལ་དེའི་སྐོར་དང་འབྲེལ་བའི་གྲོས་ཚོགས་སམ་ཧྥ་རན་སིར་མཚམས་འདྲི་བྱེད་པར་དགའ་བསུ་བྱེད་པའི་ཚོགས་འདུའི་སྟེང་དུ། པེ་ཅིང་གིས་བོད་འབྲེལ་གནད་དོན་ཐད་བཟུང་བའི་ལངས་ཕྱོགས་ལ་འགྲེལ་བཤད་རྒྱབ་པ་རེད། དེ་ནི་ཀྲུའུ་ཝེ་ཆུན་གྱིས་བཀའ་དང་ལེན་བྱས་ནས་ཡོ་རོབ་གླིང་དུ་མཚམས་འདྲིར་ཕྱིན་པའི་ནང་གི་ས་ཚིགས་གཅིག་ཡིན། ཐེངས་འདིའི་མཇལ་འཕྲད་གྲོས་མོལ་བྱས་པའི་རྗེས་སུ། པེ་ཅིང་ཕྱོགས་ཀྱིས་ཡོ་རོབ་དང་ཨ་རི་བཅས་སུ་དྲིལ་སྒྲོག་ཚགས་དམ་པ་ཞིག་བྱས་ཡོད་པ་མ་ཟད། དེའི་སྔ་རོལ་དུ་རྒྱལ་སྲིད་སྤྱི་ཁྱབ་ཁང་གི་གསར་འགྱུར་གཞུང་ལས་ཁང་གིས་མ་སྐུལ་དང་ལེན་གྱིས་གསར་འགོད་པའི་གྲོས་ཚོགས་བསྡུས་ཏེ།   སྔར་མཐོང་དཀོན་པའི་གྲོས་ཚོགས་ནང་ཁུལ་གྱི་གནས་ཚུལ་ཕྱིར་སྒྲོག་པའི་བྱེད་སྟངས་ཤིག་སྤྱད་ཡོད་ཅིང་། ཡིན་ན་ཡང་ཕྱི་ཕྱོགས་ཀྱིས་བྱེད་སྟངས་དེ་ནི་རྒྱུན་ལྡན་མིན་པའི་སྤྱོད་ཚུལ་ཞིག་ལ་ངོས་འཛིན་བཞིན་ཡོད། ལུན་ཏོན་དུ་ BBCཞེས་པའི་རྒྱལ་སྤྱིའི་ལས་དོན་སྐོར་གྱི་རྩོམ་སྒྲིག་པ་ཞིན་ཕུ་སིན་གྱིས་ཀྲུའུ་ཝེ་ཆུན་ལ་ཆེད་དུ་བཅར་འདྲི་བྱས་ཤིང་། བཅར་འདྲི་བྱས་རྗེས་བཀོད་པའི་རྩོམ་ཡིག་གི་ནང་དུ། “ཀྲུང་གོ་ལ་མཚོན་ན་བོད་ལྗོངས་གནད་དོན་ནི་སྔོན་ཆད་གསང་བའི་གནས་ཀྱི་གྲས་ཤིག་ཏུ་ལུས་ཡོད་ནའང་། ད་ལྟ་དེ་འདྲ་ཞིག་མ་ཡིན”ཞེས་བྲིས་ཡོད། 　　ཀྲུའུ་ཝེ་ཆུན་གྱིས་འདི་སྐད། ང་ཚོའི་བསམ་པར། དོན་དག་འདི་ནི་ཕྱི་ཕྱོགས་དང་། ཕྱི་རྒྱལ་བཅས་ལ་ངེས་པར་དུ་ཤེས་སུ་འཇུག་དགོས་པ་ཞིག་ཡིན་པ་མ་ཟད། འབྲེལ་ཡོད་ཕྱོགས་ཀྱིས་དེའི་སྐོར་ལ་རྒྱུས་ལོན་ཆེན་པོ་ཞིག་བྱེད་རྒྱུ་ཧ་ཅང་གལ་ཆེ། ད་ལྟའི་གནས་ཚུལ་ལ་གཞིགས་ན། ཐེངས་འདིར་ཕྱིར་ཕྱིན་པར་དགེ་མཚན་ཆེན་པོ་འདུག་ཅེས་བཤད་པ་རེད། 
    འགོ་འཛིན་པས།   ཁྱོད་རང་རྒྱལ་ཁབ་གང་དག་ལ་ཕེབས་མྱོང་། 　 ཀྲུའུ་ཝེ་ཆུན་གྱིས་འདི་སྐད། ཐེངས་འདིར་ང་རང་དབྱིན་ཇི་དང་། ཧྥ་རན་སི། འཇར་མན་བཅས་སུ་ཕྱིན་ནས་སྲིད་དོན་ལས་རིགས་ཀྱི་མི་སྣ་འགར་ཡང་མཇལ་བྱུང་བ་མ་ཟད། མཚམས་སྦྱོར་ཚན་པ་རྣམས་ལ་འབྲེལ་འདྲིས་བསམ་གྱིས་མི་ཁྱབ་པ་ཞིག་བྱས་ཡོད། གཙོ་བོ་གནས་ཚུལ་ངོ་སྤྲོད་བྱས་པ་ཡིན་ཞེས་བཤད་པ་རེད། 
　  འགོ་འཛིན་པས། གོ་ཐོས་ལ་ད་ཐེངས་ཁྱེད་རང་དབྱིན་ཇིའི་རྒྱལ་ཁབ་ཏུ་ཡོད་དུས་བོད་རང་བཙན་བྱེད་མཁན་འགས་ཟིང་ཆ་བསླངས་བ་རེད་ཟེར། 
　　ཀྲུའུ་ཝེ་ཆུན་གྱིས་འདི་སྐད། དོན་དག་དེ་བྱུང་ཡོད། ཟླ༡༡ཚེས༡༤ཉིན་ང་རང་དབྱིན་ཇིར་སྡོད་པའི་བོད་རིག་པའི་མཁས་པ་འགའ་དང་བཞུགས་མོལ་གནང་བ་ཡིན། བོད་རང་བཙན་བྱེད་མཁན་འགའ་དང་། བོད་སྐྱོར་ཚོགས་པ་ཟེར་བའི་མི་འགས་ང་ཚོ་སྡོད་སའི་ཐོག་ཁང་གི་ཕྱི་རོལ་ནས་ཟང་ཟིང་གི་སྐད་རྒྱབ་ཅིང་། ཕལ་ཆེར་མི༢༠ཡས་མས་ཙམ་ལས་མི་འདུག་པས། ང་ཚོའི་ཚོགས་ར་དེ་འཁྲུག་ཆ་དོད་པོར་གྱུར་པ་དང་། གྲོས་མོལ་མཇུག་རྫོགས་རྗེས་རང་གི་རླངས་འཁོར་དུ་བསྡད་ནས་ལམ་དུ་ཆས་འགོ་རྩོམ་དུས། ཟིང་ཆ་སློང་མཁན་དེ་ཚོས་རླངས་འཁོར་གྱི་མཐར་བསྐོར་ནས་རྡོག་བརྫུས་དང་ཁུ་ཚུར་གྱིས་གང་བྱུང་དུ་བསྣུན་པ་དང་། ང་ཚོ་སྡོད་པའི་རླངས་འཁོར་གྱི་ཤེལ་སྒོ་རྡུང་ནས་ཟང་ཟིང་ལང་ལོང་ཡུན་ཙམ་བྱས། ཡིན་ན་ཡང་ང་རང་སྔོན་ཆད་ཕྱིར་འགྲོ་དུས་དཔོན་གནས་ཆུང་དྲགས་པས་དེ་འདྲའི་བྱེད་སྤྱོད་ལ་འཕྲད་མ་མྱོང་། ཐེངས་འདིར་འཕྲད་པས། ངས་ཁོ་ཚོར་བཤད་རྒྱུ་ཞིག་ནི་ཐེངས་འདིར་ཁྱེད་ཚོས་ཟིང་ཆ་བསླངས་པ་ཡིས་ང་རང་གཙུག་ཏུ་བཀུར་སོང་བར་མ་ཟད། ཐོབ་ཐང་གསར་བ་ཞིག་ཀྱང་སྤྲད་བྱུང་། ཞེས་བཤད། 
　  འགོ་འཛིན་པས ། ཐེངས་འདིར་ཕྱིར་མ་ཕྱིན་གོང་དུ་གནས་ཚུལ་འདི་འདྲ་ཞིག་དང་འཕྲད་འོང་སྙམ་པའི་བསམ་བློའི་སྟེང་གི་གྲ་སྒྲིག་ཞིག་ཨེ་ཡོད། 
　　ཀྲུའུ་ཝེ་ཆུན་གྱིས་འདི་སྐད། གྲ་སྒྲིག་ཡོད། གྲ་སྒྲིག་ཆེན་པོ་ཞིག་བྱས་ཡོད། ཕྱིར་མ་ཕྱིན་གོང་དུ་ང་དང་ངའི་ཚོགས་མི་སྟེ་ཁྱོན་སྡོམ་མི་དྲུག་ཡོད་ཅིང་། ངས་ཁོ་ཚོར་སྐད་ཆ་གསལ་བོར་བཤད་ཡོད།    ཟིང་ཆ་སློང་མཁན་རྣམས་ཀྱིས་ང་ཚོའི་རླངས་འཁོར་གྱི་མཐའ་བསྐོར་བ་དང་། ཐ་ན་ང་ཚོའི་མཐར་སྐོར་ནས་དྲག་སྤྱོད་བྱེད་པའི་གནས་ཚུལ་བྱུང་ཚེ། ཐོག་མར་ང་ཚོས་ཁ་ཡ་མི་བྱེད། སྐུ་ཞབས་ལུའུ་ཞུན་གྱིས་འདི་ལྟར་བཤད་མྱོང་། སྐེ་དཀྱོགས་ནས་ཁ་ཡ་མི་བྱེད་པ་ནི་མཐོང་ཆུང་ཚད་མེད་བྱས་པ་ཞིག་ཡིན། དེ་ནས་གལ་ཏེ་མི་དེ་དག་གིས་ང་ཚོའི་ལུས་ཕུང་ལ་དྲག་ཤུགས་བཀོལ་ཙ་ན་ང་ཚོས་ཀྱང་རང་སྲུང་བྱེད་པའི་དབང་ཆ་སྤྱོད་དགོས་པ་ཡིན། ངའི་བསམ་བྱའི་ནང་ལྟར། ཇ་ལན་ཇ་དང་ཆུ་ལན་ཆུ་ཡི་དཔེ་ལྟར་བྱེད་པ་ལས་མི་སུ་ཡང་བྲོས་མི་ཆོག   ཡིན་ན་ཡང་མཐར་དོན་དག་ཅི་ཡང་མ་བྱུང་། གལ་ཏེ་དོན་རྐྱེན་དེ་འདྲ་བྱུང་ཚེ་ཐེངས་འདིར་ཕྱིར་ཕྱིན་པ་དེ་གསར་འགྱུར་ཆེན་པོ་ཞིག་ཡིན་ཤག་རེད།