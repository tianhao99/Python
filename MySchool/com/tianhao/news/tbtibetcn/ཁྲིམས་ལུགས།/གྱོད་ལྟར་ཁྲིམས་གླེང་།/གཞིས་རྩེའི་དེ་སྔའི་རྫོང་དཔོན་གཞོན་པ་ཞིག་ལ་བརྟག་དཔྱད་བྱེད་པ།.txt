གཞིས་རྩེའི་དེ་སྔའི་རྫོང་དཔོན་གཞོན་པ་ཞིག་ལ་བརྟག་དཔྱད་བྱེད་པ།
གཞིས་རྩེ་གྲོང་ཁྱེར་རྣམ་གླིང་རྫོང་གི་དེ་སྔའི་རྫོང་ཨུད་རྒྱུན་ལས་ཨུ་ཡོན། རྫོང་དཔོན་གཞོན་པ་བློ་ཚེས་སྒྲིག་ཁྲིམས་དང་ཁྲིམས་ལུགས་ལས་ཚབས་ཆེན་འགལ་བའི་དོགས་གཞི་ཡོད་པས། མིག་སྔར་གཞིས་རྩེ་གྲོང་ཁྱེར་སྒྲིག་ཨུད་ལྟ་ཨུད་ཀྱིས་སྒྲིག་ཁྲིམས་ཞིབ་བཤེར་དང་ལྟ་ཞིབ་བརྟག་དཔྱད་བྱེད་བཞིན་ཡོད་པ་རེད།
          བློ་ཚེ། བོད་རིགས། 1976ལོའི་ཟླ་2པར་སྐྱེས། བོད་ལྗོངས་རྒྱལ་རྩེའི་མི། སྤྱི་ལོ་2002ལོའི་ཟླ་10པར་ཀྲུང་གོ་གུང་ཁྲན་ཏང་ནང་ཞུགས། 1998ལོའི་ཟླ་7པར་ལས་ཀར་ཞུགས། སྤྱི་ལོ་2015ལོའི་ཟླ་12པ་ནས་སྤྱི་ལོ་2019ལོའི་ཟླ་11པའི་བར། བོད་རང་སྐྱོང་ལྗོངས་རྣམ་གླིང་རྫོང་ཨུད་ཀྱི་རྒྱུན་ལས་ཨུ་ཡོན་དང་། སྲིད་གཞུང་ཏང་ཙུའུ་ཡི་ཧྲུའུ་ཅི་གཞོན་པ། རྫོང་དཔོན་གཞོན་པ་བཅས་བྱས། སྤྱི་ལོ་2019ལོའི་ཟླ་11པ་ནས་ད་ཕན། བོད་རང་སྐྱོང་ལྗོངས་རྣམ་གླིང་རྫོང་གི་རིམ་པ་བཞི་པའི་བརྟག་ཞིབ་པ་བྱས།
རྩོམ་སྒྲིག་པ། བདེ་སྒྲོལ།