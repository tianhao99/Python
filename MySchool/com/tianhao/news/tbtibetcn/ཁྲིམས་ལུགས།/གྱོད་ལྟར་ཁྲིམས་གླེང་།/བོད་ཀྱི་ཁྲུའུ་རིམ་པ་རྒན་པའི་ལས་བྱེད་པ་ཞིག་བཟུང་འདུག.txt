བོད་ཀྱི་ཁྲུའུ་རིམ་པ་རྒན་པའི་ལས་བྱེད་པ་ཞིག་བཟུང་འདུག
བོད་རང་སྐྱོང་ལྗོངས་ལྷོ་ཁ་གྲོང་ཨུད་སྲིད་ཁྲིམས་ཨུ་ལྷན་གྱི་དེ་སྔའི་ཨུ་ཡོན་དང་། གྲོང་ཁྱེར་སྤྱི་བདེ་ཅུས་ཏང་ཨུད་ཀྱི་དེ་སྔའི་ཧྲུའུ་ཅི་གཞོན་པ། ཅུས་ཀྲང་། ལྟ་ཞིབ་དཔོན་བཅས་ཡིན་པའི་བློ་བཟང་ཚེ་རིང(ཁྲུའུ་རིམ་པ་རྒན་པ)གིས་ལྐོག་ངན་བླངས་པའི་དོགས་ཡོད་གྱོད་གཞི་བོད་རང་སྐྱོང་ལྗོངས་ལྟ་ཞིབ་ཨུ་ལྷན་གྱིས་བརྟག་དཔྱད་བྱེད་མཇུག་འགྲིལ་ནས་ཞིབ་དཔྱོད་ལས་ཁུངས་ལ་ཞིབ་བཤེར་ཞུ་གཏུག་རྒྱག་པར་རྩིས་སྤྲད་པ་དང་། བོད་རང་སྐྱོང་ལྗོངས་མི་དམངས་ཞིབ་དཔྱོད་ཁང་ནས་ཉིང་ཁྲི་གྲོང་ཁྱེར་མི་དམངས་ཞིབ་དཔྱོད་ཁང་གིས་ཞིབ་བཤེར་ཞུ་གཏུག་རྒྱག་པའི་གཏན་འཁེལ་བྱས་ཤིང་། ཉིན་ཤས་གོང་དུ། ཉིང་ཁྲི་གྲོང་ཁྱེར་མི་དམངས་ཞིབ་དཔྱོད་ཁང་གིས་ལྐོག་ངན་བླངས་པའི་ཉེས་གསོག་དོགས་པ་ཡོད་པའི་བློ་བཟང་ཚེ་རིང་ཁྲིམས་ལྟར་འཛིན་རྒྱུའི་གཏན་འཁེལ་བྱས་འདུག གྱོད་གཞི་འདི་སྔར་བས་སྒྲུབ་གཉེར་བྱེད་བཞིན་ཡོད། 
རྩོམ་སྒྲིག་པ། བདེ་སྒྲོལ།