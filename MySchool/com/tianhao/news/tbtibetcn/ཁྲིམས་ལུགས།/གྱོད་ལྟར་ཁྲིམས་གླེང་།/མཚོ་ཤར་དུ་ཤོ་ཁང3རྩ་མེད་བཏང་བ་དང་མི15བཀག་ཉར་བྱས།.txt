མཚོ་ཤར་དུ་ཤོ་ཁང3རྩ་མེད་བཏང་བ་དང་མི15བཀག་ཉར་བྱས།
མཚོ་ཤར་ཉེན་རྟོག་པས་ཤོ་ཁང3རྩ་མེད་བཏང་བ་དང་མི15བཀག་ཉར་བྱས།
          ཟླ3པའི་ཚེས29ཉིན་ནས་ཟླ3པའི་ཚེས31ཉིན། མཚོ་ཤར་གྲོང་ཁྱེར་ལོའོ་ཏུའུ་ཆུའུ་ཉེན་པཱོ་མངགས་གཏོང་ཁང་གིས་ཁུངས་སྣེ་གྲལ་བཤེར་བྱས་ཏེ། གྱོད་གཞི3བསྟུད་མར་རྩད་ཆོད་ཅིང་། རྒྱན་དངུལ་སྒོར་ཁྲི3.5ལྷག་ཙམ་ལག་སོན་བྱུང་བ་དང་མི15སྲིད་འཛིན་བཀག་ཉར་བྱས་ནས་སྤྱི་ཚོགས་བདེ་འཇགས་ཀྱི་ཁོར་ཡུག་ནུས་ལྡན་ངང་གཙང་བཟོ་བྱས་པ་རེད།
          ཟླ3པའི་ཚེས29ཉིན་གྱི་ཆུ་ཚོད23ཡས་མས་སུ། ཉེན་པཱོ་མངགས་གཏོང་ཁང་གི་མི་དམངས་ཉེན་རྟོག་པས་ཇ་ཁང་ག་གེ་མོའི་ནང་དུ་མཱ་ཅང་སྤྱད་དེ་ཤོ་རྒྱག་བཞིན་པའི་ཧོང་ཆེ་གེ་མོ་དང་ལོའུ་ཆེ་གེ་མོ། ཀྲུའུ་ཆེ་གེ་མོ། ཧྲེན་ཆེ་གེ་མོ།པའོ་ཆེ་གེ་མོ་བཅས་མི5ས་དེ་གར་འཛིན་བཟུང་བྱས་པ་དང་། རྒྱན་དངུལ་སྒོར་ཁྲི1.2གཞུང་བཞེས་བྱས་པ་རེད།
          ཟླ3པའི་ཚེས31ཉིན་གྱི་ཆུ་ཚོད16ཡས་མས་སུ། ཉེན་པཱོ་མངགས་གཏོང་ཁང་གི་མི་དམངས་ཉེན་རྟོག་པས་ཇ་ཁང་ག་གེ་མོའི་ནང་དུ་རང་འགུལ་མཱ་ཅང་སྒྲོག་ཙེ་སྤྱད་དེ་ཤོ་རྒྱག་བཞིན་པའི་ལི་ཆེ་གེ་མོ་དང་ཞུང་ཆེ་གེ་མོ། ཙོའུ་ཆེ་གེ་མོ། ཕུན་ཆེ་གེ་མོ་བཅས་མི4ས་དེ་གར་འཛིན་བཟུང་བྱས་པ་དང་རྒྱན་དངུལ་སྒོར་ཁྲི1.3ལྷག་ཙམ་གཞུང་བཞེས་བྱས་པ་རེད།
          ཟླ3པའི་ཚེས31ཉིན་གྱི་ཆུ་ཚོད21ཡས་མས་སུ། ཉེན་པཱོ་མངགས་གཏོང་ཁང་གི་མི་དམངས་ཉེན་རྟོག་པས་གཞིས་ཁུལ་ག་གེ་མོའི་ཐོག་ཁང་ནང་དུ་རང་འགུལ་མཱ་ཅང་སྒྲོག་ཙེ་སྤྱད་དེ་ཤོ་རྒྱག་བཞིན་པའི་ཝང་ཆེ་གེ་མོ་དང་ལིའུ་ཆེ་གེ་མོ། ཧོང་ཆེ་གེ་མོ། ཆི་ཆེ་གེ་མོ། པཱ་ཆེ་གེ་མོ། ཨཱ་ཆེ་གེ་མོ་བཅས་མི6འཛིན་བཟུང་བྱས་ནས་རྒྱན་དངུལ་སྒོར་ཁྲི1ལྷག་ཙམ་གཞུང་བཞེས་བྱས་པ་རེད།
རྩོམ་སྒྲིག་པ། བདེ་སྒྲོལ།