ལོ་15ཡི་གོང་མི་བསད་ནས་བྲོས་པའི་ལག་དམར་བ་ཞིག་བཟུང་འདུག
2005ལོའི་ཟླ་10ཚེས་8ཉིན། ལྷ་ས་གྲོང་ཁྱེར་སྤྱི་བདེ་ཅུས་ཉེས་དོན་ཉེན་རྟོག་ཉིང་ལག་རུ་ཁག་གི་གྱོད་གཞི་ཚབས་ཆེན་ཞིབ་གཅོད་རུ་ཆེན་གྱི་མི་དམངས་ཉེན་རྟོག་པས། རྫོང་རྒྱབ་ཀླུ་ཁང་གི་བོགས་གཏོང་ཁང་པ་ཞིག་ནས་བུད་མེད་ཀྱི་ཕུང་པོ་ཞིག་རྙེད། ཤེས་རྟོགས་བྱས་པ་བརྒྱུད་ཁོ་མོའི་མིང་ལ་ཞའོ་ཝེ་ཟེར་བ་དང་སྐྲ་ཁང་གི་ལས་མི་རེད་འདུག མི་དམངས་ཉེན་རྟོག་པས་ཡུལ་དངོས་ཀྱི་དཔང་རྟགས་ལ་བརྟེན་ནས། བུད་མེད་འདི་གསོད་མཁན་ལག་དམར་བ་གཏན་འཁེལ་ཐུབ་མོད། དོགས་ཡོད་ཉེས་ཅན་པ་མཚན་གཅིག་གི་རིང་ལ་གར་སོང་ཆ་མེད་དུ་གྱུར། ཡིན་ནའང་ཉེས་དོན་མྱུལ་ཞིབ་མི་སྣས་གྱོད་གཞི་འདིར་མྱུལ་ཞིབ་བྱེད་མཚམས་གཏན་ནས་འཇོག་མྱོང་མེད། 2020ལོའི་ཟླ་10ཚེས་8ཉིན་བར། དུས་ཡུན་ལོ་15ཏག་ཏག་སོང་རྗེས་མི་དམངས་ཉེན་རྟོག་པས་ཧྲན་ཏུང་ཡན་ཐའེ་ནས་ལག་དམར་བ་འདི་བཟུང་ནས་ལྷ་སར་ཁྲིད་ཡོང་ཡོད།