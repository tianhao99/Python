▶ དཔེ་ལ་དཔེ་ལ། ཆང་རག་བཏུངས་ན་མོ་ཊ་མ་གཏོང་ཟེར་བ་དངོས་གནས་བདེན།
གྱོད་གཞི་ཕྱིར་དྲན།
          2020ལོའི་ཟླ་8ཚེས་12ཉིན་གྱི་ཆུ་ཚོད་3དང་སྐར་མ་20ཙམ་ལ།  མཚོ་ཆེ་གེ་མོས་ར་བཟི་ནས་འཇིབ་ཆུང་བོད་A2767*བཏང་སྟེ། ལྷ་ས་གྲོང་ཁྱེར་ཁྲེང་ཀོན་ཆུས་འདམ་ར་ལམ་གྱི་ནུབ་ནས་ཤར་ལ་སྐྱོད་བཞིན་ཡོད་ཅིང་། ཁོ་པ་འདམ་ར་ལམ་གྱི་ཁྲོན་ཡུན་ཟ་ཁང་གི་སྒོ་ཁར་སླེབས་སྐབས། ཏག་ཏག་འདམ་ར་ལམ་གྱི་ཤར་ནས་ནུབ་ཏུ་སྐྱོད་བཞིན་པའི་ར་བཟི་ནས་སྦག་སྦག་གཏོང་མཁན་བསྟན་ཆེ་གེ་མོ་དང་རྡུང་ཁ་ཐེབས། འཁོར་རིགས་གཉིས་ཀར་སྐྱོན་ཆེན་པོ་ཤོར་བ་མ་ཟད།  བསྟན་ཆེ་གེ་མོ་རང་སར་རྐྱེན་ལམ་དུ་སོང་བ་རེད།  ཁོ་པ་གཉིས་ཀྱི་ཁྲག་ལ་ཨ་རག་ཉིང་ཁུ་འདུས་མིན་བརྟག་དཔྱད་བྱས་པ་བརྒྱུད། མཚོ་ཆེ་གེ་མོའི་ཁྲག་རྒྱུན་ནང་ཨ་རག་ཉིང་ཁུ་ཧའོ་ཧྲེང་100རེར་ཧའོ་ཁེ་198.05ཟིན་པ་དང་བསྟན་ཆེ་གེ་མོའི་ཁྲག་རྒྱུན་ནང་ཨ་རག་ཉིང་ཁུ་ཧའོ་ཧྲེང་100རེར་ཧའོ་ཁེ་174.69ཟིན་གྱི་ཡོད་པ་རེད།   
          ལས་འཛོལ་ཐོན་རྐྱེན་ལ་དབྱེ་ཞིབ།
          1.བསྟན་ཆེ་གེ་མོར་ཁྲིམས་ལྟར་འཕྲུལ་སྒུལ་འཁོར་རིགས་གཏོང་ཆོག་པའི་ལག་ཁྱེར་མེད་པ་དང་། བདེ་འཇགས་རྨོག་ཞྭ་གྱོན་མེད་པ། ར་བཟི་ནས་སྦག་སྦག་བཏང་བ།  ལམ་དུམ་གྱི་གཡས་ངོས་སུ་སོང་མེད་པ་བཅས་ལས་ད་ཐེངས་ཀྱི་གནས་ཚུལ་འདི་ཐོན་པར་འགན་གཙོ་བོ་འཁུར་དགོས།
          2.མཚོ་ཆེ་གེ་མོས་ར་བཟི་ནས་མོ་ཊ་བཏང་བ་དང་མྱུར་ཚད་ལས་བརྒལ་ནས་མོ་ཊ་བཏང་བས། ཐེངས་འདིའི་ལས་འཛོལ་ཐོན་པར་འགན་ཕལ་པ་འཁུར་དགོས།