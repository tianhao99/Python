བོད་ལྗོངས་ནས་ལྐོག་རྔན་ལེན་མཁན་གྱི་དཔོན་པོ་ཞིག་ལ་གཞུང་གཏུག་བྱས་འདུག
ཉེ་སྔོན། བོད་རང་སྐྱོང་ལྗོངས་མི་དམངས་སྲིད་གཞུང་གི་དེ་སྔའི་དྲུང་ཆེ་གཞོན་པ་དང་། གཞུང་དོན་ཐིང་གི་དེ་སྔའི་ཏང་ཙུའུ་ཡི་ཁོངས་མི་བཀྲ་ཤིས་རྒྱལ་མཚོ་ཡིས་(ཐིང་རིམ་པ་དང་པོ)ལྐོག་རྔན་བླངས་པའི་ཉེས་གསོག་གི་དོགས་གཞི་ཡོད་པའི་གྱོད་གཞི་དེ་ཉིད་བོད་རང་སྐྱོང་ལྗོངས་མི་དམངས་ཞིབ་དཔྱོད་ཁང་གིས་དམིགས་འཛུགས་བདག་སྤྲོད་ས་ཁོངས་ཏེ།  ལྷོ་ཁ་གྲོང་ཁྱེར་མི་དམངས་ཞིབ་དཔྱོད་ཁང་གིས་ཁྲིམས་ལྟར་ལྷོ་ཁ་གྲོང་ཁྱེར་འབྲིང་རིམ་མི་དམངས་ཁྲིམས་ཁང་ལ་གཞུང་གཏུག་བྱས་འདུག 
          ཞིབ་དཔྱོད་ལས་ཁུངས་ཀྱིས་ཞིབ་བཤེར་ཁྲིམས་སྦྱོར་དུས་རིམ་ནང་། ཁྲིམས་ལྟར་ཞུ་སྦྱོར་ཕྱི་མ་བ་བཀྲ་ཤིས་རྒྱ་མཚོར་གཏུག་བཤེར་དབང་ཆ་ལྡན་པ་གསལ་བཤད་བྱས་པ་མ་ཟད། ཁྲིམས་ལྟར་ཞུ་སྦྱོར་ཕྱི་མ་བར་འདྲི་རྩད་བྱས་ཤིང་དག་འབུད་བྱེད་མཁན་གྱི་བསམ་འཆར་ལ་ཉན་པ་རེད། ལྷོ་ཁ་གྲོང་ཁྱེར་མི་དམངས་ཞིབ་དཔྱོད་ཁང་གིས་ཞུ་གཏུག་ཐེར་འདོན་བྱས་དོན། ཞུ་སྦྱོར་ཕྱི་མ་བ་བཀྲ་ཤིས་རྒྱ་མཚོས་བོད་ལྗོངས་མཁའ་ལམ་འགྲིམ་འགྲུལ་མ་རྐང་ཚད་ཡོད་ཀུང་སིའི་ཏང་ཨུད་ཀྱི་ཧྲུའུ་ཅི་དང་སྤྱི་ཁྱབ་ལས་འཛིན་པ། སྤྱི་གཉེར་པ། བོད་རང་སྐྱོང་ལྗོངས་འགྲིམ་འགྲུལ་སྐྱེལ་འདྲེན་ཐིང་གི་ཏང་ཨུད་ཀྱི་ཧྲུའུ་ཅི་གཞོན་པ་དང་ཐིང་ཀྲང་གི་གོ་གནས་འཁུར་པའི་བབ་དང་བསྟུན་ཏེ། རྣམ་གྲངས་སྒྲུབ་འགན་ལེན་པ་དང་མུ་མཐུད་གདན་ཞུས་ལས་བསྐོ་བྱེད་པ་སོགས་ཀྱི་ཐད་མི་གཞན་ལ་ཁེ་ཕན་སྒྲུབ་ཅིང་། ཁྲིམས་འགལ་གྱིས་མི་གཞན་གྱི་རྒྱུ་དངོས་ལྐོག་ལེན་དང་སློང་ལེན་བྱས་ཤིང་། གྲངས་འབོར་ཧ་ཅང་ཆེ་བས་ལྐོག་རྔན་ལེན་པའི་ཉེས་མིང་ཐོག་ཁྲིམས་ལྟར་ཉེས་དོན་འགན་འཁྲི་བདའ་འདེད་གཏོང་དགོས། 
རྩོམ་སྒྲིག་པ། བདེ་སྒྲོལ།