ཞིབ་དཔྱོད་ལས་ཁུངས་ཀྱིས་མི་འདི་གཉིས་ལ་གཞུང་གཏུག་བརྒྱབ་འདུག
ལྷ་ས་གྲོང་ཁྱེར་མི་དམངས་ཞིབ་དཔྱོད་ཁང་གིས་ཐང་ཡོན་གྱི་རྒྱུ་ནོར་ལྐོག་ཟ་དང་གཞུང་དངུལ་སྒེར་སྤྱོད་ཀྱི་དོགས་གཞི་ཡོད་པའི་གྱོད་གཞིར་ཁྲིམས་ལྟར་གཞུང་གཏུག་བྱས་པ།
           ཉེ་ཆར། ལྷ་ས་གྲོང་ཁྱེར་འགྲིམ་འགྲུལ་ཐོན་ལས་ཚོགས་པ་ཚད་ཡོད་ཀུང་སིའི་ཁོངས་སུ་གཏོགས་པའི་ལྷ་ས་གྲོང་ཁྱེར་སྤྱི་སྤྱོད་བོགས་གཏོང་རླངས་འཁོར་ཚད་ཡོད་ཀུང་སིའི་དེ་སྔའི་ནོར་དོན་རྩིས་པ་ཐང་ཡོན་གྱི་རྒྱུ་ནོར་ལྐོག་ཟ་དང་གཞུང་དངུལ་སྒེར་སྤྱོད་ཀྱི་དོགས་གཞི་ཡོད་པའི་གྱོད་གཞི་དེར་ལྷ་ས་གྲོང་ཁྱེར་མི་དམངས་ཞིབ་དཔྱོད་ཁང་གིས་ཁྲིམས་ལྟར་ལྷ་ས་གྲོང་ཁྱེར་འབྲིང་རིམ་མི་དམངས་ཁྲིམས་ཁང་ལ་གཞུང་གཏུག་བརྒྱབ་པ་རེད།
           ཞིབ་དཔྱོད་ལས་ཁུངས་ཀྱིས་ཞིབ་བཤེར་ཞུ་གཏུག་རྒྱག་རིང་། ཞུ་སྦྱོར་ཕྱི་མ་ཐང་ཡོན་ལ་ཞུ་གཏུག་གི་དབང་ཆ་ཡོད་པ་ཁྲིམས་ལྟར་གསལ་བཤད་བྱས་པ་མ་ཟད། ཞུ་སྦྱོར་ཕྱི་མར་ཁྲིམས་ལྟར་འདྲི་རྩད་བྱས་པ་དང་དག་འབུད་བྱེད་མཁན་གྱི་བསམ་འཆར་ཡང་ཉན་པ་རེད། ལྷ་ས་གྲོང་ཁྱེར་མི་དམངས་ཞིབ་དཔྱོད་ཁང་གིས་ཞུ་སྦྱོར་ཕྱི་མ་ཐང་ཡོན་གྱིས་གོ་གནས་ཀྱི་སྟབས་བདེ་སྤྱད་དེ་ཧམ་ཟ་དང་གཡོ་ལེན་སོགས་ལ་བརྟེན་ནས་ཁྲིམས་འགལ་ངང་སྤྱི་པའི་རྒྱུ་ནོར་ཧམ་བཟུང་བྱས་པ་མ་ཟད་དེའི་གྲངས་འབོར་ཧ་ཅང་མང་བ་དང་། གཞུང་དངུལ་སྒེར་སྤྱོད་བྱས་པའི་གྲངས་འབོར་ཅུང་མང་ལ་ཟླ་གསུམ་སོང་ནའང་ཕྱིར་སློག་མེད་པས། ལྐོག་ཟ་བྱས་པ་དང་གཞུང་དངུལ་སྒེར་སྤྱོད་ཀྱི་ནག་ཉེས་བསགས་པའི་ཐོག་ནས་ཁྲིམས་ལྟར་དེའི་ཉེས་དོན་འགན་འཁྲི་བདའ་འདེད་གཏོང་དགོས་པའི་ཉེས་བགྲང་ཞུ་གཏུག་བརྒྱབ་པ་རེད།
ལྷ་སའི་ཞིབ་དཔྱོད་ལས་ཁུངས་ཀྱིས་ཁྲིམས་ལྟར་ཕུའུ་ཧྲུའུ་ཧྥ་ཡི་རྒྱུ་ནོར་ལྐོག་ཟ་དང་གཞུང་དངུལ་སྒེར་སྤྱོད་ཀྱི་དོགས་གཞི་ཡོད་པའི་གྱོད་གཞིར་གཞུང་གཏུག་བརྒྱབ་པ།
           ཉེ་ཆར། ལྷ་ས་གྲོང་ཁྱེར་སྤྱི་བདེ་ཅུས་ཁོའོ་ཅན་ཁྲུའུ་ཡི་དེ་སྔའི་ཁྲུའུ་ཀྲང་གཞོན་པ་དང་བོད་ལྗོངས་ཞིང་ལས་མ་འཇོག་འཛུགས་སྐྲུན་ལས་གྲྭ་ཚད་ཡོད་ཀུང་སིའི་དེ་སྔའི་ཁྲིམས་གཏན་འཁེལ་བའི་འཐུས་མི་ཏུང་ཧྲི་ཀྲང་ཕུའུ་ཧྲུའུ་ཧྥ་ཡི་རྒྱུ་ནོར་ལྐོག་ཟ་དང་གཞུང་དངུལ་སྒེར་སྤྱོད་ཀྱི་དོགས་གཞི་ཡོད་པའི་གྱོད་གཞི་དེ་ལྷ་ས་གྲོང་ཁྱེར་མི་དམངས་ཞིབ་དཔྱོད་ཁང་གིས་དོ་དམ་ཁོངས་གཏོགས་གཏན་འཁེལ་བྱས་པ་བརྒྱུད། སྟོད་ལུང་བདེ་ཆེན་ཆུས་མི་དམངས་ཞིབ་དཔྱོད་ཁང་གིས་ཁྲིམས་ལྟར་སྟོད་ལུང་བདེ་ཆེན་ཆུས་མི་དམངས་ཁྲིམས་ཁང་ལ་གཞུང་གཏུག་བརྒྱབ་པ་རེད།
           ཞིབ་དཔྱོད་ལས་ཁུངས་ཀྱིས་ཞིབ་བཤེར་ཞུ་གཏུག་རྒྱག་རིང་། ཕུའུ་ཧྲུའུ་ཧྥ་ལ་ཞུ་གཏུག་གི་དབང་ཆ་ཡོད་པ་ཁྲིམས་ལྟར་གསལ་བཤད་བྱས་པ་མ་ཟད། ཞུ་སྦྱོར་ཕྱི་མར་ཁྲིམས་ལྟར་འདྲི་རྩད་བྱས་པ་དང་དག་འབུད་བྱེད་མཁན་གྱི་བསམ་འཆར་ཡང་ཉན་པ་རེད། སྟོད་ལུང་བདེ་ཆེན་ཆུས་མི་དམངས་ཞིབ་དཔྱོད་ཁང་གིས་ཞུ་སྦྱོར་ཕྱི་མ་ཕུའུ་ཧྲུའུ་ཧྥ་ཡིས་བོད་ལྗོངས་ཞིང་ལས་མ་འཇོག་འཛུགས་སྐྲུན་ལས་གྲྭ་ཚད་ཡོད་ཀུང་སིའི་ཁྲིམས་གཏན་འཁེལ་བའི་འཐུས་མི་དང་ཏུང་ཧྲི་ཀྲང་གི་འགན་འཁུར་སྐབས། གོ་གནས་ཀྱི་སྟབས་བདེ་སྤྱད་དེ་ཧམ་ཟ་དང་གཡོ་ལེན་སོགས་ཀྱི་ཁྲིམས་འགལ་བྱ་ཐབས་བརྒྱུད་སྤྱི་པའི་རྒྱུ་ནོར་ཧམ་བཟུང་བྱས་པ་མ་ཟད་དེའི་གྲངས་འབོར་ཧ་ཅང་མང་བ་དང་། གཞུང་དངུལ་སྒེར་སྤྱོད་བྱས་པའི་གྲངས་འབོར་ཅུང་མང་བ་དང་ཟླ་གསུམ་སོང་ནའང་ཕྱིར་སློག་མེད་པས། ལྐོག་ཟ་བྱས་པ་དང་གཞུང་དངུལ་སྒེར་སྤྱོད་ཀྱི་ནག་ཉེས་བསགས་པའི་ཐོག་ནས་ཁྲིམས་ལྟར་དེའི་ཉེས་དོན་འགན་འཁྲི་བདའ་འདེད་གཏོང་དགོས་པའི་ཉེས་བགྲང་ཞུ་གཏུག་བརྒྱབ་པ་རེད།
རྩོམ་སྒྲིག་པ། བདེ་སྒྲོལ།