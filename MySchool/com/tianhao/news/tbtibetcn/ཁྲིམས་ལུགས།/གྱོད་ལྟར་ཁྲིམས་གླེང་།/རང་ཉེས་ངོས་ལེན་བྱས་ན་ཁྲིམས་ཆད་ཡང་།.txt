རང་ཉེས་ངོས་ལེན་བྱས་ན་ཁྲིམས་ཆད་ཡང་།
གློག་འཕྲིན་གྱི་ལམ་ནས་མགོ་སྐོར་གཏོང་བ་དང་དངུལ་བུན་འོས་སྦྱོར་བྱེད་པ། གད་སྙིགས་འཕྲིན་ཐུང་བསྐུར་བ་སོགས་དྲ་རྒྱའི་མགོ་སྐོར་གཏོང་ཐབས་ལ་འགྱུར་ལྡོག་ཇི་ལྟར་བྱུང་རུང་མང་ཆེ་བ་ཁ་པར་གྱི་གཱ་དང་དངུལ་ཁང་གི་གཱ་ལ་མ་འབྲེལ་བ་ཉུང་། གལ་ཏེ་ཁེ་སྤོགས་ཆུང་ཆུང་ཞིག་ལ་དམིགས་ནས་རང་གི་ལག་ཁྱེར་ཁ་པར་གྱི་གཱ་གཡར་ཚེ། ཁྱེད་རང་གློག་འཕྲིན་དྲ་རྒྱའི་མགོ་སྐོར་གཏོང་བ་ལ་རོགས་རམ་བྱས་པའི་ནག་ཉེས་གསོག་པ་ཧ་ཅང་སླ།
          ཉེ་ཆར་ཆེས་མཐོའི་མི་དམངས་ཁྲིམས་ཁང་དང་། ཆེས་མཐོའི་མི་དམངས་ཞིབ་དཔྱོད་ཁང་། སྤྱི་བདེ་པུའུ། བཟོ་ལས་དང་ཆ་འཕྲིན་པུའུ། ཀྲུང་གོ་མི་དམངས་དངུལ་ཁང་བཅས་ཀྱིས་མཉམ་འབྲེལ་ཐོག《ཁྲིམས་འགལ་གྱིས་ཁ་པར་གཱ་དང་དངུལ་ཁང་གཱ་ཉོ་ཚོང་བྱེད་པའི་ཁྲིམས་འགལ་ཉེས་གསོག་བྱ་སྤྱོད་ལ་ཁྲིམས་ལྟར་རྡུང་རྡེག་ཚ་ནན་གཏོང་རྒྱུ་དང་བཅོས་སྒྲིག་བྱ་རྒྱུའི་སྐོར་གྱི་བརྡ་ཐོ》ཁྱབ་བསྒྲགས་བྱས་ཤིང་། བརྡ་ཐོའི་ནང་ཁྲིམས་འགལ་གྱིས“གཱ་གཉིས”བོགས་མར་བཏང་བ་དང་། ཕྱིར་ཚོང་བྱས་པ། ཉོ་སྒྲུབ་བྱས་པ་བཅས་ཀྱི་ཁྲིམས་འགལ་ཉེས་གསོག་གི་བྱ་སྤྱོད་སྤེལ་མཁན་ཡིན་ཕྱིན། 2021ལོའི་ཟླ1པོའི་ཚེས15ཉིན་གྱི་གོང་རང་འགུལ་ངང་རང་ཉེས་ངོས་ལེན་ཞུ་བ་དང་། གཏན་འཁེལ་བྱས་པའི་དུས་བཀག་ནང་རང་ཉེས་ངོས་ལེན་མི་བྱེད་མཁན་ལ་ཁྲིམས་ལྟར་ཆད་པ་ནན་པོ་གཅོད་དགོས་པའི་བླང་བྱ་བཏོན་ཡོད་པ་རེད།
          བརྡ་ཁྱབ་ནང“གཱ་གཉིས”དོ་དམ་ཚོད་འཛིན་གྱི་ཕྱོགས་ནས་ཆད་པ་གཅོད་ཚུལ་ནན་མོར་བསྟན་ཡོད་དེ། སྤྱི་བདེ་ལས་ཁུངས་ཀྱིས་ངོས་འཛིན་བྱས་པའི་དངུལ་ཁང་གི་རྩིས་ཐོ་དང་རྩིས་སྤྲོད་རྩི་ཐོ་ཁྲིམས་འགལ་བོགས་གཏོང་དང་། ཕྱིར་ཚོང་བྱེད་པ། ཉོ་སྒྲུབ་བྱེད་པའི་ལས་ཁུངས་དང་མི་སྒེར་གང་རུང་ཞིག་ཡིན་ཚེ། དངུལ་ཁང་ལས་རིགས་ཀྱི་དངུལ་རྩའི་ལས་ཁུངས་སམ་ཡང་ན་དངུལ་ཁང་མིན་པའི་དངུལ་སྤྲོད་ལས་ཁུངས་ཀྱིས་ལོ5རིང་དེའི་དངུལ་ཁང་གི་རྩིས་ཐོ（གཱ）མིན་པའི་སྒྲོམ་ངོས་ལས་སྒོ་དང་རྩིས་སྤྲོད་རྩིས་ཐོའི་ལས་སྒོ་ཚང་མ་མཚམས་བཞག་ནས་དེ་ལ་རྩིས་ཐོ་གསར་པ་བཟོས་མི་ཆོག་པའི་ཆད་པ་གཅོད་རྒྱུ་རེད།
རྩོམ་སྒྲིག་པ། བདེ་སྒྲོལ།